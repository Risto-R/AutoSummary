<div0><head> Miljonimängus tuleb uus rekord </head>
<p> <s> <hi rend="italic"> 20.11.2002 </hi> </s> </p>
<p> <s> Nädalavahetusel salvestati telemängu " Kes tahab saada miljonäriks ? " kuus saadet . </s> <s> Ühes uues osas võidab noor naine 125 000 krooni - see on Eestis seni suurim summa , mis miljonimängus võidetud . </s> <s> Eelmine rekord oli 64 000 krooni . </s> </p>
<p> <s> Millal 125 000kroonine võidumäng eetrisse jõuab , ei osanud TV 3 avalike suhete juht Annika Remmel öelda . </s> <s> Ta lisas , et see tuleb ekraanile veel selle aasta jooksul . </s> </p>
<p> <s> Nädalavahetusel salvestatud miljonimängudes võideti teisigi rahasummasid . </s> <s> " Palju häid mänge on tulemas , " ütles Remmel . </s> </p>
<p> <s> Hannes Võrno juhitav telemäng " Kes tahab saada miljonäriks ? " kogus oktoobris kõige suurema vaatajaskonna , tuues teleri ette keskmiselt 312 000 vaatajat saate kohta . </s> </p>
<p> <s> " Miljonimäng on Eesti eratelekanalitelt esimene omasaade , mis on jõudnud vaadatavustabeli absoluutsesse tippu , " ütles TV 3 meediauuringute juht Margus Paas . </s> </p>
<p> <s> EMOR Gallup Media tele- ja raadioauditooriumi päevik-uuringu kohaselt järgnevad miljonimängule vaatajaskonna suuruselt " Pealtnägija " 308 000 , " Aktuaalne kaamera " </s> </p>
<p> <s> 247 000 , " Tähed muusikas " 235 000 ja " Robinson " 231 000 vaatajaga . </s> </p></div0>