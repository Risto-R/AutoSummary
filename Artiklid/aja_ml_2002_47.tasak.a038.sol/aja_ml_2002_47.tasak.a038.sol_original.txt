<div0><head> Filmiööde aeg on käes </head>
<p> <s> Kuuendat aastat peetava Pimedate Ööde Filmifestivali ( PÖFF ) juhatab kolmandat korda sisse tudengifilmide festival , seekord 23.-29. novembrini Kinomajas . </s> </p>
<p> <s> Selle üle on põhjust rõõmustada Tallinna Pedagoogikaülikooli filmitudengeil eesotsas nende juhi Rein Maraniga . </s> </p>
<p> <s> 79 tudengifilmi on pärit 32 riigist . </s> <s> Noortele mõeldud programmis " Vanad ja väärikad " saab näha poola filmiklassikute Andrzej Wajda , Roman Polanski , Krzysztof Zanussi ja Krzysztof Kieslowski noorpõlvefilme . </s> </p>
<p> <s> <hi rend="bold"> Ka lastele midagi </hi> </s> </p>
<p> <s> Kahe viimase aasta laste- ja noortefilme näidatakse sel aastal 23.-30. novembrini Nukuteatris . </s> <s> Selle programmi raames on varasematel aastatel olnud vägagi huvitavaid töid , mida tasuks meiegi teismelistel näha . </s> <s> Astrid Lindgreni raamatute põhjal tehtud filmidest on kokku pandud eriprogramm . </s> </p>
<p> <s> Ka animafilmid on kohal - nagu eelmisel kolmel aastalgi . </s> <s> Muu hulgas on selles programmis näha Inglise lastefilme , Jaapani lühianimafilme , samuti Eesti uusi animafilme ning vanameister Elbert Tuganovi retrospektiiv . </s> </p>
<p> <s> Teatavasti langes vähemalt möödunud aastal PÖFFiga samale ajale Euroopa Filmiakadeemia auhindade kätteandmine . </s> <s> Seekord kuulutatakse Euroopa parimad filmid välja juhtumisi PÖFFi lõpupäeval 7. detsembril . </s> </p>
<p> <s> Nagu mullu , on ka seekord festivali kavas mitmed Euroopa Filmiakadeemia auhindadele kandideerivad tööd ; viis neist taotlevad koguni parima filmi nimetust . </s> <s> Programmis on ka kolm Euroopa parimaks dokumentaalfilmiks pürgivat teost . </s> </p>
<p> <s> <hi rend="bold"> Vene filmiloojad külas </hi> </s> </p>
<p> <s> Festivalil on palju Vene filme ning sellega seoses ka rohkelt külalisi Venemaalt . </s> <s> Külaliste nimekirjas on Andrei Kontšalovski oma viimase , Vene-Prantsuse koostööfilmiga " Hullumaja " , Valeri Fokin filmiga " Metamorfoos " , Aleksandr Mitta " Kõrvetava laupäevaga " , Valeri Todorovski " Armukesega " ja teised . </s> <s> Kindlasti mõjub see värskendavalt , sest ega viimastel aegadel polegi Eesti publik Vene filme eriti näinud . </s> </p>
<p> <s> Külalisi on tulemas veel Norrast , Soomest , Poolast , Moldovast , Rootsist , Islandilt , Saksamaalt . </s> <s> Oodata on ka indiaanifilmide staari Gojko Miticit . </s> </p>
<p> <s> Oluline külaline oma seitsme varasema filmiga ja viimase tööga " Looduse lapsed " on islandi režissöör Fridrik Thor Fridriksson . </s> <s> Siin näidatakse tema tööde retrospektiivi . </s> <s> Eestist märgatavalt väiksema elanikkonnaga Island on tõusnud arvestatavaks filmimaaks . </s> </p>
<p> <s> Festivalile on tulemas ka siin suvelgi viibinud poola nimekas stsenarist Krzysztof Piesiewicz ( Kieslowski värvitriloogia filmide stsenarist ) filmidega " Vaikus " ja " Taevas " . </s> </p>
<p> <s> Üldse on festivali põhiprogrammis 117 filmi . </s> <s> Lisaks eespool nimetatud maadele Ameerika Ühendriikidest , Prantsusmaalt , Suurbritanniast , Palestiinast , Mauritaaniast ja mujalt . </s> </p>
<p> <s> Aki Kaurismäki " Minevikuta mees " , mis meil praegu jookseb , programmis pole , küll aga on tema venna Mika Kaurismäki " Brasiilia helid " . </s> </p>
<p> <s> Huvi peaksid pakkuma Hispaania tuntuima režissööri Pedro Almodóvari viimatine film " Räägi temaga " või sakslase Werner Herzogi kaks aastat tagasi tehtud " Võitmatu " . </s> </p>
<p> <s> Tallinlased näevad festivalifilme Sakala Keskuses , Kinomajas , Sõpruses ja Kosmoses ning Nukuteatris , tartlased kinos Illusioon ja Sadamateatris , viljandlased draamateatris Ugala . </s> </p>
<p> <s> Festivali põhiprogramm avatakse reedel , 29. novembril kl 19 Sakala Keskuses Tom Tykweri filmiga " Taevas " ( Saksa-USA ) . </s> <s> Lõpetamisel 7. detsembril esilinastub uus Eesti mängufilm " Vanad ja kobedad saavad jalad alla " . </s> </p>
<p> <s> Eesti tegijailt on kavas veel Jüri Sillarti vastne dokumentaalfilm Leida Laiusest " Leida lugu " , Marko Raadi " Agent Sinikael " ning lühimängufilmid " Pääsemine " ( Hendrik Toompere ) ja " Ferdinand " ( Andri Luup ) . </s> <s> Esto TV esitab filmi " Welcome to Estonia " . </s> </p>
<p> <s> " Nimed marmortahvlil " kui praegu kinoekraanidel linastuv film festivaliprogrammis pole . </s> </p>
<p> <s> <hi rend="bold"> Piletid odavad </hi> </s> </p>
<p> <s> Seni on PÖFF olnud suuresti noore publiku mängumaa . </s> <s> See ei tähenda , et nii peabki olema . </s> <s> Seda enam et festivalifilmide hulgas leidub kindlasti ka vanemaid huvitava probleemistikuga töid . </s> <s> Päris eakatest räägib näiteks " Looduse lapsed . " </s> </p>
<p> <s> Piletihinnad on madalamad kui muidu kinodes , 25-60 krooni ( vaid ööseanssidel Sõpruses 75 kr ) . </s> <s> Sakala Keskuse suures saalis on filmidel ka eestikeelne tõlge . </s> </p></div0>