<div0><head> Rektoriks pürib ka TÜ professor </head>
<p>
 <s> <hi rend="italic"> 20.11.2002 <bibl> <author> Sirje Pärismaa </author> </bibl> </hi> </s> 
</p>
<p>
 <s> EPMÜ teadusprorektori Lembit Nei ( 45 ) ja metsandusteaduskonna dekaani Hardi Tulluse ( 46 ) kõrval pürib rektoritoolile ka mees väljastpoolt - Tartu Ülikooli zooloogia ja hüdrobioloogia instituudi erizooloogia korraline professor Alar Karis ( 44 ) . </s>
<s> Tema kandidatuuri esitas maaülikooli endine rektor Nikolai Kozlov . </s> 
</p>
<p>
 <s> Veterinaariharidusega Alar Karis on töötanud ka Rotterdami ja Londoni ülikoolis ning osalenud rahvusvahelistes projektides . </s> 
</p>
<p>
 <s> Üks Karise uurimisvaldkondi on transgeensed loomamudelid biotehnoloogias . </s>
<s> Tema töörühma loodud geneetiliselt muundatud hiired , mille abil uuritakse haiguste teket , on nõutud kaup ka välisturul . </s> 
</p>
<p>
 <s> " Olen oma tööd teinud piisavalt hästi ja kulutanud palju energiat tehnoloogia ülesehitamiseks , seepärast oli kandideerimisotsus minu jaoks väga raske , " ütles Karis . </s>
<s> " Kuid mul on piisavalt inimesi , kes suudavad tööd jätkata . </s>
<s> Ma pole nii naiivne , et arvata , justkui saaks rektoriametis käia pühapäeva hommikuti teadust tegemas . " </s> 
</p>
<p>
 <s> " Et ma pole samast majast , see mõnevõrra raskendab , samas annab aga ka eeliseid , " arutles Karis . </s>
<s> " Olen töötanud erinevates institutsioonides nii kodu- kui välismaal . </s>
<s> Näen EPMÜd mõnevõrra laiemas kontekstis . </s>
<s> Samas teavad teised võibolla täpsemalt , millist kraanikaussi on vaja vahetada . " </s> 
</p>
<p>
 <s> EPMÜ rektorivalimised leiavad aset 18. detsembril . </s>
<s> Uus rektor annab ametivande 19. detsembril ja asub tööle uuest aastast . </s> 
</p>
</div0>