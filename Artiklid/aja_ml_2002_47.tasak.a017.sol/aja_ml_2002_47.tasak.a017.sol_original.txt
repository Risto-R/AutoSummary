<div0><head> Aotäht jõudis taas Kanepi kirikutorni </head>
<p> <s> <hi rend="italic"> 20.11.2002 <bibl> <author> Rein Raudvere </author> </bibl> </hi> </s> </p>
<p> <s> Suvel põhjaliku remondi läbi teinud Kanepi kirikutornis troonib nüüdsest endise risti asemel ao- ehk koidutäht . </s> </p>
<p> <s> Kanepi koguduse õpetaja Margit Laili sõnul ei ole aotähte Eestis ühegi teise kiriku peatornis . </s> </p>
<p> <s> Aotäht kõrgus tornis juba kiriku pühitsemise ajal 1810 , kuid see raudplekist täht ei pidanud ilmastikule sajanditki vastu . </s> <s> Aastast 1893 kuni tänavuse suveni oli tornis rist . </s> </p>
<p> <s> " Tähte kirikutornis seostatakse siinsete mõisnike Ungern- Sternbergidega , nende nimi Sternberg tähendab tõlkes tähemäge ja nii nad lasknud tähe tornitippu panemiseks oma kulu ja kirjadega valmistada , " teab Lail üht oletust . </s> </p>
<p> <s> Vastne täht valmistati Rein Mõtuse töökojas Tallinnas täpselt sarnane algse aotähega , mis eelmisel aastal kirikutornist üles leiti . </s> </p>
<p> <s> Lisaks tähele torni tippu sai uue vaskse kuue tornikiiver , millel vahetati enne välja pehkinud puiduosi talastikus . </s> <s> Margit Laili teadmisel läksid tööd maksma kokku üle poole miljoni krooni , kusjuures koguduse enda kulutused piirdusid vaid remondiaegsete elektrikuludega . </s> </p>
<p> <s> Raha tuli muinsuskaitseameti kaudu Eesti riigilt , tööd tegi osaühing Frantsiskus . </s> </p></div0>