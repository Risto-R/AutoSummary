<div0><head> Uus traadita Interneti-ühendus </head>
<p>
 <s> <hi rend="italic"> 20.11.2002 </hi> </s> 
</p>
<p>
 <s> EMT ja Eesti Telefon ( ET ) toovad alates 2. detsembrist turule ühise traadita Interneti-ühenduse , mis võimaldab fikseeritud kuutasu eest kasutada piiramatult Internetti kõikjal Eestis . </s> 
</p>
<p>
 <s> ET andmeside- ja Interneti-talituse direktori Olav Harjo sõnul on uue ühenduse läbilaskevõime WLANi ( Wireless Local Area Network ) levialades kuni 2 megabitti sekundis ning kõikjal üle Eesti GPRSi ( General Packet Radio Service ) vahendusel kuni 54 kb/s . </s> 
</p>
<p>
 <s> " Et tagatud oleks maksimaalne turvalisus kaugtöö tegemisel , pakume klientidele lisaks virtuaalse privaatvõrgu ( IP-VPN ) teenust , " lisas Harjo . </s> 
</p>
<p>
 <s> Traadita Interneti teenusega liitunud ei maksa WLAN/GPRS võrgukaardiga GPRSi mahupõhist hinda , vaid kõik kulutused on kaetud kuumaksuga . </s> 
</p>
<p>
 <s> Teenusega liitumise tasu on 118 krooni ja kuutasu 495 krooni . </s>
<s> Klient peab teenuse kasutamiseks sõlmima vaid ühe lepingu ning ta saab ise valida , kas hakkab arveid saama Eesti Telefonilt või EMT-lt . </s> 
</p>
<p>
 <s> Traadita Interneti-ühenduse kasutamiseks on vaja süle- või pihuarvuti varustada WLAN võrgukaardiga või ühendada GPRS-telefoniga või lisada arvutile ainult WLAN/GPRS võrgukaart . </s> 
</p>
<p>
 <s> <hi rend="bold"> Esimene WiFiga küla </hi> </s> 
</p>
<p>
 <s> Nõuni küla Valgamaal sai esimeseks vaba traadita Interneti ( WiFi ) levialaga väikeasulaks Eestis . </s> 
</p>
<p>
 <s> Saavutuse autorid on Palupera vallavalitsus , MTÜ Tehnokratt , MTÜ WiFi.ee ja MTÜ Wiirus . </s> 
</p>
<p>
 <s> Sel moel rajab Valgamaa teed naabermaakondade Võru ja Põlva arenguks , kus turistidel puudub võimalus kasutada Internetti ööpäev läbi . </s>
<s> Näiteks Tartu- , Valga- ja Viljandimaal on kokku kümme WiFi leviala . </s>
<s> Vt <gap rend="viited"/> </s> 
</p>
<p>
 <s> <hi rend="italic"> Vt ka <gap rend="viited"/> , ML , 24. oktoober </hi> </s> 
</p>
</div0>