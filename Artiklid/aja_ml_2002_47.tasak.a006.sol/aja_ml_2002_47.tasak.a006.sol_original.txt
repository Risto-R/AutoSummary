<div0><head> Saaremaa saab süvasadama </head>
<p> <s> <hi rend="italic"> 20.11.2002 <bibl> <author> Merike Pitk </author> </bibl> </hi> </s> </p>
<p> <s> Tallinna Sadam ehitab Saaremaa süvasadama Küdema lahe läänerannikule endisesse Tamme sadamakohta Mustjala valda . </s> <s> 70 mln kr maksev sadam tahetakse valmis saada 2004. aasta maiks . </s> </p>
<p> <s> Hooaja jooksul peaks sadam vastu võtma 30-35 kruiisilaeva . </s> <s> Tallinna Sadama juhtkond põhjendas sadama ehitamist Tammele väikseimate süvenduskuludega , samuti pole vaja sadama maa-ala kelleltki välja osta , sest see kuulub riigile . </s> </p>
<p> <s> Tammel oli kalasadam veel 1960. aastate lõpul , enne uue kalasadama rajamist Tagalahte Veerele . </s> </p>
<p> <s> Saare maavanem Jüri Saar ütles , et looduslikult on Tamme ilusaim sadamakoht nii maalt kui merelt vaadatuna . </s> <s> Maavanem pakub selle Põhja-Saaremaale ehitatava sadama nimeks selguse mõttes Saaremaa sadam . </s> </p>
<p> <s> Mustjala vallavanem Enno Kolter ütles , et uskus juba kaheksa aastat tagasi sadama tulevat just Tammele . </s> </p>
<p> <s> Uudepanga lahte tahtis süvasadamat ehitada juba 2000. aasta suveks AS Undva Sadam . </s> <s> Selle vastu olid aga eelkõige linnuteadlased , sest Uudepanga lahes asub ohustatud linnu kirjuhaha suurim talvitusala Läänemeres . </s> </p>
<p> <s> Toonane AS Undva Sadama nõukogu esimees Jaak Lokk ei imesta , et süvasadam nüüd lõpuks ikkagi ehitatakse . </s> </p>
<p> <s> " Džinn oli ju pudelist välja lastud . </s> <s> Varem või hiljem tulnuks see sadam teha , sest muidu hakatakse küsima , miks te ühe projekti põhja lasite , aga asemele midagi ei pakkunud , " ütles Lokk . </s> </p>
<p> <s> Ornitoloogid on pidanud parimaks sadamakohaks Veeret , mis praegu kuulub AS Hiiu Kalurile . </s> </p></div0>