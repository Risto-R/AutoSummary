<div0><head> Sakslased said säästukäsu </head><bibl> <author> SLÕL </author> </bibl>
<p rend="bold">
 <s> 2009. aastast tuleb Saksamaal kõik majad soojustada nii , et kütteks kuluks energiat 30% vähem kui praegu , teatas minister Wolfgang Tiefensee . </s> 
</p>
<p>
 <s> Vastasel korral karistatakse majaomanikke kuni 50 000 euro suuruse trahviga . </s>
<s> Tänavuste jõulude ajal võib energiaga veel pillavalt ümber käia . " </s>
<s> 2020. aastaks peame saavutama küttekulutuste vähenemise 50 miljardi euro võrra , " arutleb Tiefensee , et lõppkokkuvõttes tasub hoonete soojustamine , milleks majaomanikel kulub arvutuste järgi 15,2 miljardit eurot , ennast mitmekordselt ära . </s>
<s> 2009. aasta tähtaeg pole aga viimane . </s>
<s> Ministri arvates tuleb hiljemalt 2012. aastal nõuda majaomanikelt uut tegevusplaani , et vähendada küttekulu veel 30% võrra . </s>
<s> Ka peab uuenevatest energiaallikatest piisama 14% majade kütmiseks . </s>
<s> Saksamaa ongi järjest rohkem panustanud hoonetele päikesepaneelide paigaldamisse . </s>
<s> Korraldus puudutab siiski ainult uusi , alles ehitatavaid maju . </s>
<s> Sakslased loodavad , et rohelise energiakauba müük maailmas elavneb , ja kuivõrd Saksamaa on seadmete valmistamisel teistest ees , siis tulebki tehastesse 300 000 töökohta juurde , et ostjate nõudlust rahuldada . </s> 
</p>
</div0>