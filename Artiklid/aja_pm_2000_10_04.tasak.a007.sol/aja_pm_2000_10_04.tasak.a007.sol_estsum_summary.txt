Tartu ja maakonna ligi 3500 telefonitaotlejast saab veel tänavu Eesti Telefoni kliendiks paar-kolmsada ootajat . ASil Eesti Telefon on Tartumaal praegu järjekorras ligi 3500 telefonitaotlejat , kellest 800 elab-töötab Tartus . Praegu ühendab Eesti Telefon digitaaljaama Elvas . Uue jaama töölehakkamisel Elvas on liitumisvõimalus 120-130 telefonitaotlejal . Tänavu ehitas Eesti Telefon uue digitaaljaama Varale , seal kasutab nüüd digitaaltelefoni teenuseid 140 klienti . Kambja , Nõo , Rõngu , Konguta ja Haaslava valla inimestele pakub Eesti Telefon sõltuvalt Valgjärve RAS-masti levipiirkonnast võimalust liituda raadiotelefoni ühendusega .