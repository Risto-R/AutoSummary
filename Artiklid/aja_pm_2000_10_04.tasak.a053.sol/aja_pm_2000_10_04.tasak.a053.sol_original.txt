<div0><head> Saksamaa pidas ühinemise kümnenda aastapäeva pidu </head>
<p> <bibl> <author> <s> Rein Kärner , rein.karner@postimees.ee </s> </author> </bibl> </p>
<p> <s> Saksamaa ühinemise kümnenda aastapäeva pidustustele saabunud välismaised poliitikud tunnustasid riigi seniseid saavutusi , ent hoiatasid Saksa riigijuhte maal leviva paremäärmusluse ja korralageduse eest . </s> </p>
<p> <s> Dresdenis peetud aktusekõnes tänas Prantsusmaa president Jacques Chirac nii sakslasi kui nende naabreid kümne aasta eest langetatud ühinemis- otsuse eest . </s> </p>
<p> <s> “ Tänu sellele sai käesolev sajand , mille vältel oli Euroopa kogenud nii palju õudusi ja kannatusi , sajandiks , mil võidutsevad õigus , õiglus ja vabadus , ” ütles Chirac . </s> </p>
<p> <s> Pidupäeva aktusekülalisteks olid Soome president Tarja Halonen , Rootsi peaminister Göran Persson , Poola peaminister Jerzy Buzek , Slovakkia valitsusjuht Mikulas Dzurinda , Ungari peaminister Viktor Orban ja tema Tshehhi kolleeg Milos Zeman . </s> </p>
<p> <s> Venemaad esindas Föderatsiooninõukogu esimees Jegor Strojev ja USAd välisminister Madeleine Albright . </s> <s> Suurbritannia oli Dresdenisse saatnud asepeaminister John Prescotti . </s> </p>
<p> <s> Kuigi peokülaliste seast puudus endine , nn ühinemiskantsler Helmut Kohl , ütles Chirac tema aadressil eriti sooje sõnu . </s> </p>
<p> <s> Helmut Kohl ise polnud piduliste nimistus , sest elab praegu raskelt üle Kristlik-Demokraatliku Partei ( CDU ) mainet laastavat finantsafääri . </s> <s> Sakslaste rahvuspüha pidas ta eile perekonnaringis oma kodus Ludwigshafeni lähedal . </s> </p>
<p> <s> Saksamaa president Johannes Rau nentis , et ühinemisele aitasid otsustavalt kaasa omaaegse Saksa Demokraatliku Vabariigi kodanikud . </s> <s> Samas ei häbenenud ta tunnistamast , et tänase Saksamaa idaosas on tööpuudus lääneosaga võrreldes peaaegu kaks korda suurem . </s> </p>
<p> <s> Ungari endine peaminister Gyula Horn ütles eile Düsseldorfis korraldatud aktusel , et Saksamaa ühinemisega saavutati riikliku õigluse , demokraatia ja vaba turumajanduse rahvusvaheline heakskiit . </s> <s> Horn oli 1989. aastal piiride avanemise aegu Ungari välisminister . </s> </p>
<p> <s> Saksamaa praegune liidukantsler Gerhard Schröder tänas Euroopa kõiki naaberriike toetuse eest ja meenutas , et just Kesk- ja Ida-Euroopas alanud reformiliikumised käivitasid omal ajal protsessi , mis viis Saksamaa riiklikule ühtsusele . </s> </p>
<p> <s> Eile pühitsesid sajad tuhanded sakslased kogu maal ühinemise kümnendat aastapäeva . </s> <s> President Rau toonitas : “ Täna peame pidu selle nimel , et Saksamaad ei lõhestaks enam ükski piir , mille lähedus põhjustaks inimjahti . ” </s> </p></div0>