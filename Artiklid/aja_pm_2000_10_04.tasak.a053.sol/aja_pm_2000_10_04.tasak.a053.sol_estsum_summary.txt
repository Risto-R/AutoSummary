Saksamaa ühinemise kümnenda aastapäeva pidustustele saabunud välismaised poliitikud tunnustasid riigi seniseid saavutusi , ent hoiatasid Saksa riigijuhte maal leviva paremäärmusluse ja korralageduse eest . Saksamaa president Johannes Rau nentis , et ühinemisele aitasid otsustavalt kaasa omaaegse Saksa Demokraatliku Vabariigi kodanikud . Ungari endine peaminister Gyula Horn ütles eile Düsseldorfis korraldatud aktusel , et Saksamaa ühinemisega saavutati riikliku õigluse , demokraatia ja vaba turumajanduse rahvusvaheline heakskiit . Eile pühitsesid sajad tuhanded sakslased kogu maal ühinemise kümnendat aastapäeva .