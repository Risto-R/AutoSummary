Sangla Turba brikett asub kunagises väetisehoidlas , mille firma kohandas briketi ladustamiseks . Poolsada meetrit pikk , kümmekond meetrit lai ja neli meetrit kõrge turbahunnik hõõgus eredalt isegi päevavalguses , pidevalt lahvatasid leegid . Leppik märkis , et briketihunnik põleb ainult pealt , kuid tulekahjust jagusaamiseks tuleb see laiali lükata ning vee ja poriga läbi segada . Nii kahandaski Sangla Turba ekskavaator briketihunnikut kopaga , linttraktor lükkas põleva ja hõõguva küttematerjali laiali . Õnneks pole põlengul kuhugi levida , sest tulekolle asub põllul , elumajadest ja teistest hoonetest eemal . Abras märkis , et tõenäoliselt oli tulekahju põhjuseks kellelgi kuritahtlik lohakus või süütamine . Rait Abras lisas , et häviv brikett oleks sel sügisel müüki läinud . Abras lisas , et usutavasti ei kannata tulekahju tõttu ka ühegi töötaja palk . Praegu tulekahjus häviv ja kustutustöödes riknev tuhat tonni briketti moodustab viiendiku Sangla Turba ühe kuu ekspordist . Sangla Turvas toodab aastas 30 000 tonni briketti , millest pool läheb eksporti .