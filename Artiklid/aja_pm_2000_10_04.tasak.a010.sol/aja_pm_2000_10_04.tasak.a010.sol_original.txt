<div0><head> Tartlane seikleb napi dollarivaruga idamaale </head>
<p> <bibl> <author> <s> Juhani Püttsepp , juhani.pyttsepp@postimees.ee </s> </author> </bibl> </p>
<p> <s> Ehitusettevõtja Rašid Šabanov , kes kavatseb 2000 dollariga taskus seigelda Austraaliasse ja tagasi , otsib endale reisikaaslasi . </s> </p>
<p> <s> Rõõmsameelne Šabanov , kelle firma Alpin Grupp remondib kõrgeid ehitisi , kirikutorne ja korstnaid , soovib Tartust teele asuda oktoobri lõpus ning kulgeda hääletades ja õnnele lootes läbi Venemaa , Turkmeenia , Iraani , Pakistani , India ja Indoneesia rohelisele mandrile - Austraaliasse . </s> </p>
<p> <s> Neljakuuliseks kavandatud reisist pool kulub tagasiteele , mida peavad muuhulgas vürtsitama põiked Taisse ja Tiibetisse . </s> <s> Eesti piiridesse kavatseb reisimees Šabanov tagasi jõuda tuleva aasta 3. märtsil . </s> </p>
<p> <s> Hädavajaliku raha , 1980 dollari eest saab viisad , ülejäänu eest peavad enamalt jaolt hoolitsema sõbrad ja hea saatus . </s> </p>
<p> <s> “ Nõukogude ajal vaatasin igatsusega maailmakaardile , Austraalia tundus mulle nagu kosmos . </s> <s> Nüüd on aeg ja võimalus minna , ” ütleb tatari rahvusest julgur , kes viis aastat tagasi Tartu Raekoja kella remontis , nüüd aga soovib inglaste 19. sajandil ehitatud koloniaalraudteel läbi Pakistani mägede sõita . </s> </p>
<p> <s> Võibolla isegi rongi katusel , kui muudmoodi ei saa . </s> <s> “ Keegi ei usu seal , et valge mister sõidab katusel seepärast , et raha kokku hoida , ” seab Šabanov kavalat säästuplaani . </s> <s> “ Ja et meresid ületada , võib laevu värvida . ” </s> </p>
<p> <s> Üks raha kokkuhoidmise viis on Šabanovil veel varuks , Tartu asupaiga äramõistatamise mäng , mida võib näiteks mägikülas kitsepiima ostes proovida - “ Kui sa ütled , kus asub Tartu , siis ma maksan selle eest . ” </s> </p>
<p> <s> Seikluseotsijate rühma suuruseks soovib Šabanov kuni kuus inimest . </s> <s> “ Sobib igaüks , sest mägedesse me ronima ei hakka , ” täpsustab kaaslasi otsiv rändur . </s> <s> “ Aga võibolla tuleb ööbida telgiga karjuste juures või magamiskotis vaksali põrandal . ” </s> </p>
<p> <s> Šabanov räägib sõbrast , kes muudkui tööd rügas , kuni ühel päeval suri . </s> <s> “ Nüüd ma mõtlen , et mille nimel ta töötas . </s> <s> Töö ei saa olla ainukene eesmärk elus , ” põhjendab Šabanov soovi haarata rändurikepp . </s> </p></div0>