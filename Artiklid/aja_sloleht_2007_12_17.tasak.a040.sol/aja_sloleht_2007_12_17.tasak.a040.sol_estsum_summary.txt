Ehkki hea koha saamiseks oleks pidanud kirikusse tulema juba tund aega enne kontserti , on kõik siiski rahulolevad ( mõne välismaalasest erandiga , kelles võimalus Mikk Saart ja Raimondo Laikret laulmas näha ilmselt nii suurt elevust ei tekita ) . Inimesed võiksid vabalt kas või tantsida , julgustab laulja Lauri Pihlap kontserdi avasõnu lausudes . Kõige rohkem tütarlaste huilgeid teenib Rolf Roosalu . Kes eelistab Lenna Kuurmaa kähedat häält , kes Mikk Saare habetunud lõuga , kes Bert Pringi lustakat tukka , kes Nele-Liis Vaiksoo ingellikku häält , kes Kaire Vilgatsi ja Susan Lillevälja nakatavat elurõõmu .