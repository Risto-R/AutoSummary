<div0><head> Ilves ja Goebbels </head><bibl> <author> Urmo Soonvald </author> </bibl>
<p rend="bold"> <s> Reedeses Sirbis kurdab president Toomas Hendrik Ilves , kuidas temaga Gruusia visiidil kaasas olnud Eesti ajakirjanikud keskendusid veinimarkidele ja muule ebaolulisele , takerdudes üksikasjadesse . </s> </p>
<p> <s> Äsja ilmunud raamatus Eesti ühe legendaarsema spordiajakirjaniku ja riigikogulase Oskar Lõvi elust on pikk peatükk , kuidas ta Eesti Päevalehes 1936. aasta Berliini olümpiamängudel Joseph Goebbelsi korraldatud suurejoonelisest vastuvõtust kirjutas . </s> <s> Lõvi kirjeldas hämmastava detailitäpsusega menüüd ja veinikaarti . </s> <s> Ja seda kõike kommenteeris Georg Meri – Lennart Meri isa ja Eesti toonane diplomaat Berliinis . </s> </p>
<p> <s> ( Miks Ilves arvab , et Ärma talu leib peab kõiki huvitama , aga presidendi riigivisiidi menüü mitte ? ) </s> </p>
<p> <s> Missugust kajastust president Ilves Gruusiast oleks oodanud ? </s> <s> Kas seda , kuidas altkäemaks on ses riigis endiselt igapäevane ? </s> <s> Kas seda , et Gruusia riigipea käitumine on kogu ta valitsemisperioodi jooksul olnud kõike muud , aga mitte 100% demokraatlik ? </s> <s> Kas seda , et mida teeb Mart Laar Gruusias , kes talle selle eest maksab ja kui palju ? </s> <s> Kas seda , et Gruusia riigipea on ameeriklased riigi etteotsa sokutanud ? </s> </p>
<p> <s> Ma millegipärast arvan , et president poleks neid teemasid lugedes ja kommenteerides samuti rahul olnud . </s> </p>
<p> <s> Kuni vastuvõtud , õhtu- ja lõunasöögid ning peen menüü on kõigile nähtav osake diplomaatiast , siis ei tasu ka ironiseerida selle kajastamise üle . </s> <s> Muudes küsimuses on teljeriigid sõbralikult vait . </s> </p></div0>