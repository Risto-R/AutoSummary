<div0><head> Diana otsis lohutajat </head><bibl> <author> Tõnis Erilaid </author> </bibl>
<p rend="bold">
 <s> " Printsess Diana süda oli valust lõhkemas , kui Hasnat Khan teatas , et ei abiellu temaga . </s>
<s> Ta otsis Dodi Fayedilt vaid lohutust , mitte armastust , " kinnitas Diana ja Dodi hukkumise asjaolusid uurivas Londoni kohtus printsessi lähemaid sõbratare Rosa Monckton . </s> 
</p>
<p>
 <s> " Diana armastas kirurg Hasnat Khani kogu südamest ja lootis , et neil on ühine tulevik , " kinnitas Rosa Monckton kohtule Sunday Telegraphi andmeil . </s>
<s> Kõigest kaks nädalat enne oma traagilist surma , Kreeka saartel puhates , oli Diana rääkinud sõpradega ainult Hasnatist . " </s>
<s> Ma mõistsin , et ta igatseb seda meest . </s>
<s> Kordagi polnud jutuks abielu Dodi Fayediga , " ütleb Monckton . </s>
<s> Printsess oli valmis vastu võtma islami . </s>
<s> See samm jäi astumata vaid sellepärast , et Hasnat otsustas nende vahekorrale lõpu teha . " </s>
<s> Kui ajalehtedes ilmusid esimesed fotod Dianast ja Dodist , oli printsess ehmunud ja endast väljas ning ütles mulle : " Nüüd ei võta Hasnat mind enam tagasi . " " </s> 
</p>
<p rend="bold">
 <s> Kirurg : abielu oli võimatu </s> 
</p>
<p>
 <s> Sunday Telegraph kirjutab , et Hasnat Khan lõpetas suhted Dianaga 1997. aasta suvel , mõni kuu enne printsessi surma , sest tema veendumuse kohaselt olnuks nende abielu võimatu . " </s>
<s> Kui ma võtaksin ta naiseks , siis lahutaksime hiljemalt aasta pärast , " oli Hasnat oma perekonnale öelnud . " </s>
<s> Me oleme kultuuritaustalt erinevad , nagu võiksid olla inimesed kahelt eri planeedilt . </s>
<s> Tema on Veenuselt , mina Marsilt . " </s> 
</p>
<p>
 <s> Kirurgi ja printsess Diana vahekord algas 1995. aastal . </s>
<s> Enamasti viibisid armunud Hasnat Khani korteris Londoni Chelseas . </s> 
</p>
<p>
 <s> Tõsi , Diana varjas seda suhet avalikkuse eest suure hoolega ja tema armastusest Pakistani päritolu kirurgi vastu oli ajakirjanduses tema eluajal vähe juttu . </s> 
</p>
<p>
 <s> Praegu 48aastane Hasnat lahkus Suurbritanniast vaid paar kuud tagasi . </s>
<s> Tema isa rääkis ajakirjanikele , et poeg oli Dianat iseloomustanud kui väga iseseisvat ja lahke olekuga naist . " </s>
<s> Mu poeg mõtles paluda tema kätt , kuid loobus siis sellest , sest teadis , et abielu kahe eri usku inimese vahel ei saa olla püsiv , " ütles isa . </s>
<s> Hasnat Khan abiellus enne Suurbritanniast lahkumist Afganistani kuningasuguvõsa liikme , 29aastase Hadia Sher Aliga . </s> 
</p>
<p>
 <s> Rosa Moncktoni jutu kohtus pareeris Diana kasuema krahvinna Raine Spencer , kes ütles , et Dodi Fayed ja Diana olid armunud , ja on usutav , et neil oli plaan abielluda . </s>
<s> Kuid krahvinna polnud printsessile kuigi lähedane . </s> 
</p>
<p rend="bold">
 <s> Diana karske suhe Dodiga </s> 
</p>
<p>
 <s> Seevastu on printsessi lähedaste sõprade hulka loetud ajakirjanik Taki Theodoracopulos varem kinnitanud , et Diana ja Dodi ei maganud kunagi ühes voodis . </s>
<s> " Praegu kõneldakse palju , et kui Diana Alma silla tunnelis surma sai , siis ootas ta Dodi last . </s>
<s> Ma küsisin seda temalt kolm päeva enne õnnetust – ta naeris mulle näkku ja ütles , et kui Dodi on tema armuke , siis olen seda ka mina . </s>
<s> Nad ei maganud koos , " ütles Taki . </s> 
</p>
<p>
 <s> Londoni kohus on Diana ja Dodi Fayedi surma asjaolude kohta tunnistusi kuulates muu hulgas välja nõudnud printsessi kirjad Dodile ja kuninganna Elizabeth II abikaasale Philipile . </s> 
</p>
</div0>