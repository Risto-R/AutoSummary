" Printsess Diana süda oli valust lõhkemas , kui Hasnat Khan teatas , et ei abiellu temaga . Ta otsis Dodi Fayedilt vaid lohutust , mitte armastust , " kinnitas Diana ja Dodi hukkumise asjaolusid uurivas Londoni kohtus printsessi lähemaid sõbratare Rosa Monckton . " Diana armastas kirurg Hasnat Khani kogu südamest ja lootis , et neil on ühine tulevik , " kinnitas Rosa Monckton kohtule Sunday Telegraphi andmeil . Kirurg : abielu oli võimatu Sunday Telegraph kirjutab , et Hasnat Khan lõpetas suhted Dianaga 1997. aasta suvel , mõni kuu enne printsessi surma , sest tema veendumuse kohaselt olnuks nende abielu võimatu . " Tõsi , Diana varjas seda suhet avalikkuse eest suure hoolega ja tema armastusest Pakistani päritolu kirurgi vastu oli ajakirjanduses tema eluajal vähe juttu . Mu poeg mõtles paluda tema kätt , kuid loobus siis sellest , sest teadis , et abielu kahe eri usku inimese vahel ei saa olla püsiv , " ütles isa . Rosa Moncktoni jutu kohtus pareeris Diana kasuema krahvinna Raine Spencer , kes ütles , et Dodi Fayed ja Diana olid armunud , ja on usutav , et neil oli plaan abielluda . Seevastu on printsessi lähedaste sõprade hulka loetud ajakirjanik Taki Theodoracopulos varem kinnitanud , et Diana ja Dodi ei maganud kunagi ühes voodis . Londoni kohus on Diana ja Dodi Fayedi surma asjaolude kohta tunnistusi kuulates muu hulgas välja nõudnud printsessi kirjad Dodile ja kuninganna Elizabeth II abikaasale Philipile . 