<div0><head> Riik hakkas omavolile vastu </head>
<p>
 <s> <hi rend="italic"> 21.11.2002 <bibl> <author> Merike Pitk </author> </bibl> </hi> </s> 
</p>
<p>
 <s> <hi rend="bold"> Keskkonnainspektorid peavad hakkama omavolilisi ehitisi lammutama </hi> </s> 
</p>
<p>
 <s> Riigikogu võttis eelmisel kolmapäeval vastu uue planeerimisseaduse , mis annab keskkonnainspektsioonile uuest aastast õiguse sundlammutada looduskaitsealadele ning ranna- ja kaldakaitsevööndisse ebaseaduslikult püstitatud ehitisi . </s> 
</p>
<p>
 <s> Praeguse seaduse järgi on see õigus kohalikel omavalitsustel , aga enamasti nad seda ei kasuta . </s> 
</p>
<p>
 <s> Ehituskeeluvöönd on meresaartel 200 , mandril 100 ja siseveekogude ääres 50 m veepiirist . </s> 
</p>
<p>
 <s> <hi rend="bold"> Hoiatuseks näidishukkamised </hi> </s> 
</p>
<p>
 <s> " Omavolitsemine on läinud juba nii räigeks , et pidime midagi ette võtma , muidu jääb riik õiguskorra kaitsel narriks , " põhjendas keskkonnaministeeriumi planeeringute osakonna juhataja Jüri Lass keskkonnainspektsioonile sundlammutamise korraldamise õiguse andmist . </s> 
</p>
<p>
 <s> Lassi sõnul rikuvad omavolilised ehitajad seadust täiesti teadlikult : nad on veendunud , et midagi ei juhtu ja küll takkajärgi nende elamud seadustatakse . </s>
<s> Vallaametnikel on põhjendus , miks nad omavolitsemistele läbi sõrmede vaatavad : kuidas sa lähed teise inimese suvilat või elamut lõhkuma , kui too liiati vahel on valla suurim ettevõtja . </s> 
</p>
<p>
 <s> " Vallavanemad kardavad , et pärast pannakse kättemaksuks ta oma saunale tuli otsa , " ütles Lass . </s> 
</p>
<p>
 <s> Seadusemuudatus paneb keskkonnainspektsiooni Läänemaa osakonna Hiiumaa büroo juhataja kt Marek Põllu ohkama . </s>
<s> " Ega me selle üle eriti õnnelikud ole , aga teisest küljest on see loogiline . " </s> 
</p>
<p>
 <s> Jüri Lass loodab väga , et kui maakonnas on üks sundlammutamine läbi viidud , siis omavolilisi ehitisi enam nii lihtsalt ei teki . </s>
<s> " Selleks ongi meil vaja näidishukkamisi teha , " ütles Lass . </s> 
</p>
<p>
 <s> Marek Põllu sõnul tuleks Hiiumaal kohe lammutada kolm ehitist . </s>
<s> Sarve maastikukaitsealal juba 1996. aastast 25 meetrit veepiirist seisev majake on andnud Sarve sündroomi nime kogu ebaseaduslike ehitiste nähtusele . </s> 
</p>
<p>
 <s> Käina vald taotles keskkonnaministeeriumilt Käina lahe - Kassari maastikukaitseala kaitse-eeskirjade muutmist , et seadustada valla ühe suurema ettevõtja Kaljo Endi majake kaitseala sihtkaitsevööndis . </s>
<s> Seal on igasugune majandustegevus keelatud . </s> 
</p>
<p>
 <s> Valitsus täiendas selle kaitseala kaitse-eeskirja , lubades sinna rajada tootmisega mitteseotud ehitisi kaitseala tarbeks . </s> 
</p>
<p>
 <s> Nende hulka elamud ei kuulu . </s>
<s> Kaitseala tarbeks võib ehitada ainult linnuvaatlustorne , laudteid , lõkkeplatse ja istepinke . </s> 
</p>
<p>
 <s> <hi rend="bold"> Lammutamine ei lähe libedalt </hi> </s> 
</p>
<p>
 <s> Loata ehitise lammutamise pretsedent on Eestis olemas . </s>
<s> Saaremaal Harilaiul lasti ühe soomlase hütike selle püstipanijatel nii kiiresti ära koristada , et kui inspektsiooni mehed kohale jõudsid , polnud jälgegi järel . </s> 
</p>
<p>
 <s> Ehkki see oli väike kokkupandav palkmaja , ütles vallavanem Aivar Kallas , et niisama kindlakäeliselt oleks ta tegutsenud mis tahes villa puhul . </s> 
</p>
<p>
 <s> Nii hõlpsalt ei läinud aga Võrumaa Urvaste vallavalitsusel . </s> 
</p>
<p>
 <s> Lõõdla järve äärde ranna- ja kaldakaitsevööndisse saun-suvila püsti pannud Aare Vein kaebas vallavalitsuse kohtusse pärast seda , kui vald kuulutas ajalehes välja tema hoone lammutamiseks vähempakkumise . </s> 
</p>
<p>
 <s> Valla juristi Aivar Hiisi sõnul ei olnud mees reageerinud valla korraldustele koristada ise oma hoone rannast ära . </s>
<s> Juba eelmisel sügisel tegi Urvaste vallavalitsus esimese korralduse , mida pikendas tänavu mais veel kuni 1. juulini . </s> 
</p>
<p>
 <s> Hiisi arvates läks Vein kohtusse aja võitmiseks . </s>
<s> " Ees olid valimised , ehk lootis ta , et uue volikoguga on võimalik asjad korda ajada . " </s> 
</p>
<p>
 <s> Paar aastat kohtus jaurata on lubanud ajakirjandusele ka vandeadvokaat Viktor Kaasik , kellele Harjumaa Jõelähtme vallavalitsus andis ebaseaduslikult loa ehitada merele lähemale kui 100 meetrit ning hiljem peatas selle . </s> 
</p>
<p>
 <s> Lassi sõnul teadis Kaasik väga hästi , et hakkas ehitama seadusega vastuolus oleva loa alusel . </s> 
</p>
<p>
 <s> " Kaasik ei saa kuidagi nimetada ennast heauskseks kodanikuks , " ütles Lass . </s>
<s> Sest veel enne seda , kui vandeadvokaat läks vallalt ehitusluba nõutama , taotles ta keskkonnaministeeriumilt ehituskeeluvööndi vähendamist 100 meetrilt 50 meetri peale . </s> 
</p>
<p>
 <s> " Minister ütles talle ära , " sõnas Lass . </s> 
</p>
<p>
 <s> Kranich keeldus põhjusel , et tegemist on väga väärtusliku rannaluitestikuga ning metsaga , kus ehitustegevuse toomine liiga lähedale merele kahjustaks rannamaastikku . </s> 
</p>
<p>
 <s> <hi rend="italic"> Samal teemal : <gap rend="viited"/> ML , 30. mai </hi> </s> 
</p>
</div0>