USA loodab , et uus konflikt näitab pooltele veel kord rahu alternatiive Iisraeli armee ülem Läänekaldal ja kohaliku palestiina julgeolekuväe juht sõlmisid ööl vastu eilset kokkuleppe , mille kohaselt palestiinlased võtavad olukorra piirkonnas oma kontrolli alla ja juudiriik viib palestiinlaste omavalitsuse aladelt välja raske sõjatehnika . Päeva teisel poolel , kui Läänekaldal Nabluse lähistel maeti varasemas tulevahetuses hukkunud palestiina noorukit , algasid uued rahutused . Alates eelmisest neljapäevast , mil kokkupõrked juutide ja palestiinlaste vahel puhkesid , on surma saanud üle 50 inimese , enamuses palestiinlased . Palestiina liidrid soovivad , et Iisraeli käitumist konfliktis asuks uurima rahvusvaheline komisjon ning et ÜRO Julgeolekunõukogu võtaks vastu resolutsiooni , kus juudiriik teravalt hukka mõistetakse .