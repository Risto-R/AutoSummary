<div0><head> Vaherahu Iisraelis katkes uuesti7 </head>
<p rend="italic"> <s> USA loodab , et uus konflikt näitab pooltele veel kord rahu alternatiive </s> </p>
<p> <bibl> <author> <s> Neeme Raud , New York , VOA , nraud@nyc.voa.gov </s> </author> </bibl> </p>
<p rend="bold"> <s> USA välisminister Madelein Albright kohtub täna Pariisis Iisraeli peaministri Ehud Baraki ja palestiinlaste liidri Yasser Arafatiga , püüdes lõpetada Lähis-Idas taas puhkenud vägivalda . </s> </p>
<p> <s> Seni on kõik vägivalla peatamise katsed luhtunud . </s> <s> Eile läksid uued kokkupõrked Iisraeli sõdurite ja palestiinlaste vahel lahti vaid mõni tund pärast seda , kui pooled leppisid kokku olukord kontrolli alla võtta . </s> </p>
<p rend="bold"> <s> Kokkulepe ei pidanud </s> </p>
<p> <s> Iisraeli armee ülem Läänekaldal ja kohaliku palestiina julgeolekuväe juht sõlmisid ööl vastu eilset kokkuleppe , mille kohaselt palestiinlased võtavad olukorra piirkonnas oma kontrolli alla ja juudiriik viib palestiinlaste omavalitsuse aladelt välja raske sõjatehnika . </s> </p>
<p> <s> Päeva teisel poolel , kui Läänekaldal Nabluse lähistel maeti varasemas tulevahetuses hukkunud palestiina noorukit , algasid uued rahutused . </s> <s> Tulevahetuses Gaza sektoris sai vähemalt kaks palestiinlast surma . </s> <s> Iisrael on kasutusele võtnud ka rünnakukopterid . </s> </p>
<p> <s> Alates eelmisest neljapäevast , mil kokkupõrked juutide ja palestiinlaste vahel puhkesid , on surma saanud üle 50 inimese , enamuses palestiinlased . </s> <s> Üle tuhande palestiinlase on haavatud . </s> </p>
<p> <s> Aktiivselt on rahudiplomaatiasse sekkunud president Bill Clinton , kes vestles nädalavahetusel telefonitsi nii Baraki kui ka Arafatiga . </s> <s> Clinton rõhutas , et ajaloo silmis võib praegune veresaun teenida tegelikult üllast rolli , kinnitades mõlemale poolele veel kord , kui oluline on läbirääkimiste laua taha tagasi pöörduda . </s> </p>
<p> <s> Ühendriikide analüütikud on samas Clintoni kui rahutooja suhtes üha skeptilisemalt meelestatud . </s> <s> Uus kriis ja selle kiire levik lubab ennustada , et allesjäänud kolme ja poole ametikuu jooksul ei jõua Clinton ihaldusväärse välispoliitilise trofeeni . </s> </p>
<p> <s> “ Tegu ei ole vaid järjekordse vägivallapuhanguga , ” ütles intervjuus New York Timesile endine Iisraeli suursaadik Washingtonis Itamar Rabinovich . </s> </p>
<p> <s> “ Sel konfliktil on Iisraeli avalikule arvamusele tohutu mõju , ” sõnas Rabinovich . </s> <s> “ Inimesed olid viimased kümme aastat araablaste ja Iisraeli konflikti lõpetamise suhtes optimistlikult meelestatud . </s> <s> Uus kriis avab mitmed vanad haavad . ” </s> </p>
<p rend="bold"> <s> Otsustusvõimetu ÜRO </s> </p>
<p> <s> Palestiina liidrid soovivad , et Iisraeli käitumist konfliktis asuks uurima rahvusvaheline komisjon ning et ÜRO Julgeolekunõukogu võtaks vastu resolutsiooni , kus juudiriik teravalt hukka mõistetakse . </s> </p>
<p> <s> Nõukogu liikmed on kinniste uste taga nõu pidanud juba kaks päeva , kuid vähemalt teisipäeva pärastlõunaks ei suudetud kokku leppida , kui karmisõnaliselt tuleks Iisrael hukka mõista . </s> </p>
<p> <s> ÜROs töötavate diplomaatide sõnul olid Ühendriigid esialgu igasuguse nõukogu sekkumise vastu , kuid on nüüd põhimõtteliselt resolutsiooni vastuvõtmisega nõus . </s> </p></div0>