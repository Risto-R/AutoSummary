<div0><head> Briti toorid muutuvad sotsiaalsemaks </head>
<p> <bibl> <author> <s> Indrek Kannik , indrek.kannik@postimees.ee </s> </author> </bibl> </p>
<p> <s> Lõuna-Inglismaa kuurortlinnas Bournemouthis alanud iga-aastasel konservatiivide parteikonverentsil on tähelepanu keskpunkti tõstetud veidi üllatuslikult tervishoiupoliitika , vähem üllatuslikult aga ELi temaatika . </s> </p>
<p> <s> Konservatiivide varivalitsuse rahandusminister Michael Portillo rõhutas oma eilses ettekandes , et võimalik tulevane tooride valitsus suurendaks kulutusi tervishoiule , üritades seeläbi suurendada ka erasektori rolli . </s> </p>
<p> <s> BBC Raadio 4-le antud intervjuus ütles Portillo , et leiboristide poliitika , kus inimesi on julgustatud investeerima oma kodudesse , pensionisse ja haridusse , ei ole õige , sest valitsus on unustanud investeeringud tervishoidu . </s> </p>
<p> <s> Konservatiivide konverentsi teine põhiteema on olnud jätkuva vastuseisu rõhutamine ELi ühisvaluutale eurole . </s> </p>
<p> <s> See on teema , kus enamik Briti valijaid eelistab konservatiivide seisukohti leiboristide omadele ja toorid üritavad sellest võimalikult palju profiiti lõigata . </s> <s> Veelgi tugevdab nende positsioone Taani ei-ga lõppenud referendum möödunud nädalal . </s> </p></div0>