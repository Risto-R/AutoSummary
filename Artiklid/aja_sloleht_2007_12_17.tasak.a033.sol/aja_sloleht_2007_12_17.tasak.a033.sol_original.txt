<div0><head> Liivamägi ujus teiseski finaalis </head><bibl> <author> Gunnar Press </author> </bibl>
<p rend="bold"> <s> Lühiraja EMil Debrecenis lõpetas Martin Liivamägi 100 m kompleksujumise poolfinaali 54,68 ga üheksandana , ent pääses pärast ühe mehe loobumist ometi finaali . </s> <s> Seal andis 54,96 seitsmenda koha . </s> </p>
<p> <s> Loobuja oli hollandlane Robin van Aggele . </s> <s> " Ma ei tea , miks ta loobus , aga kuulsin sellest hommikul , kui 50 m liblikaks soojendust tegin , " rääkis Liivamägi . " </s> <s> Muutsime soojendusujumist kohe , aga mingit erilist erutust ma ei tundnud . </s> <s> Üllatunud olin küll . " </s> </p>
<p rend="bold"> <s> Kohad head , tulemused võinuks paremad olla </s> </p>
<p> <s> Laupäeval läks Liivamägi eel-ujumisest edasi neljandana ( 54,77 ) , kuid poolfinaalis ei vastanud 54,68 päriselt lootustele . </s> <s> Ületamata jäi nii Indrek Sei Eesti rekord 54,22 kui ka isiklik tippmark 54,56 . </s> </p>
<p> <s> " 100 meetri eesmärk oli poolfinaal ja sinna ma pääsesin , " arutles Liivamägi . " </s> <s> Aga 200 meetrile keskendumise järel on kiiruslikku jõudu ikka vähem . </s> <s> 100 meetris võinuks isiklik tulla nii-öelda töö käigus – liiati ei teinud ma ühtki tõsist viga , mis sprinditulemust otseti mõjutanuks . " </s> </p>
<p> <s> Treener Urmas Jaamuli hinnangul ei õnnestunud liblik-etapp , ent Liivamägi ise kehitas õlgu : " Ju treener teab , mida ta selle all mõtleb . </s> <s> Mina ei tea . " </s> </p>
<p> <s> " EM tervikuna andis loodetud kohad , aga tulemused võinuks pisut paremad olla , " tähendas Liivamägi . </s> <s> Ta ei ajanud medalitajäämist septembrikuise põlvevigastuse süüks ega unistanud tuleva aasta pjedestaalikohast . " </s> <s> Kui USAs õpin , siis vaevalt ma lühiraja EMile üldse tulen . </s> </p>
<p> <s> Tean , et praegu on kõige tähtsam Pekingi olümpia ja tähtsuselt järgmine Itaalias toimuv pika raja EM . " </s> </p>
<p> <s> Ootamatu finaali järel lisas Liivamägi : " Vaat nüüd oli pööre selilist rinnulisse küll tibake kehv . </s> <s> Ning tervikuna tundsin veel kord , kuidas 100 meetri kiirust ja särtsu ikkagi pole . " </s> </p>
<p rend="bold"> <s> Reedel üritab Tallinnas olümpiapiletit kindlustada </s> </p>
<p> <s> Sel reedel Tallinnas toimuval pika raja Kalev Openil üritab Liivamägi olümpiapiletit kindlustada . </s> <s> Tal on 200 m kompleksis täidetud Pekingi A-norm ja olümpiakomitee nõudel tuleb seda alanud hooajal vähemalt B-normiga kinnitada . </s> <s> 2.05 , 65 võiks mehele , kes on ujunud 2.01 , 37ga , olla naljategu , kuid Liivamägi räägib : " Esmaspäev kulub kojusõidule , ka ööst läheb hulk tuksi . </s> <s> Siis tuleb harjuda lühikesest basseinist pikka üle minemisega ... </s> <s> Normitäitmine oleks hea küll ! " </s> </p>
<p> <s> " Näis , kuidas Martin end motiveerida suudab , " sõnas Jaamul . " </s> <s> Konkurentideta on raske ujuda , aga vormilt on ta B-normiks muidugi valmis . " </s> </p>
<p> <s> EMi eel ütles Jaamul , et kui Liivamägi 200 m kompleksi alla 1.58 ei uju , tuleb erakorraline plaane muutev koosolek . </s> <s> Nüüd , pärast 1.58 , 11 ja 5. kohaga lõppenud võistlust lisab ta : " Hullu pole . </s> <s> Maha istume küll , ja võimalik , et teeme esimeseks jaanuarikuiseks USA-laagriks mõned muudatused . </s> <s> Kuid need pole suured . " </s> </p></div0>