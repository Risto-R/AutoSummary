Lühiraja EMil Debrecenis lõpetas Martin Liivamägi 100 m kompleksujumise poolfinaali 54,68 ga üheksandana , ent pääses pärast ühe mehe loobumist ometi finaali . Loobuja oli hollandlane Robin van Aggele . Laupäeval läks Liivamägi eel-ujumisest edasi neljandana ( 54,77 ) , kuid poolfinaalis ei vastanud 54,68 päriselt lootustele . " 100 meetri eesmärk oli poolfinaal ja sinna ma pääsesin , " arutles Liivamägi . " Aga 200 meetrile keskendumise järel on kiiruslikku jõudu ikka vähem . Sel reedel Tallinnas toimuval pika raja Kalev Openil üritab Liivamägi olümpiapiletit kindlustada . Tal on 200 m kompleksis täidetud Pekingi A-norm ja olümpiakomitee nõudel tuleb seda alanud hooajal vähemalt B-normiga kinnitada . EMi eel ütles Jaamul , et kui Liivamägi 200 m kompleksi alla 1.58 ei uju , tuleb erakorraline plaane muutev koosolek .