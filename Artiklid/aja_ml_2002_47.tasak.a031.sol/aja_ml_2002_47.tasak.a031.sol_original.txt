<div0><head> Vaikus pühade eel </head>
<p> <s> <hi rend="italic"> 20.11.2002 </hi> </s> </p>
<p> <s> Turgudel valitseb praegu suur vaikus enne jõulueelset tungi . </s> <s> Nii liha- kui ka puu- ja juurviljamüüjaid on vähem kui varasematel aastatel . </s> </p>
<p> <s> Viimasel ajal on turgudelt ostjaid ära tõmmanud ka vilgas uute kaupluste avamine . </s> </p>
<p> <s> Valgas avati hiljuti turu vahetus läheduses Säästumarket ja paljud turule tõttajad saavad juba varahommikul sealt kõik vajaliku kätte . </s> <s> Enam huvi pakub piirilinna Valga turg lätlastele , kes siit lihakraami ostmas käivad . </s> </p>
<p> <s> Lihahinnad on Valga turul odavamad kui möödunud aastal . </s> <s> Eelmise aasta 20. novembril maksis seakarbonaad keskmiselt 60 kr , tänavu 56 kr/kg . </s> <s> Võikilo maksis möödunud aastal Valgas 35 kr , tänavu on see 5 kr odavam . </s> </p>
<p> <s> Pärast eelmise aasta suurt toidukaupade hinnatõusu on sel aastal selgelt näha , et enamik piima- ja lihatooteid on tugevas siseturukonkurentsis mullusest madalama hinnaga . </s> <s> Vastupidi on aga juurviljaga , mille kilohinnad ületavad aastataguseid keskeltläbi krooni võrra . </s> <s> Tallinna Keskturul maksab kartul praegu 3.50 ja Nõmme turul 5 kr , möödunud aasta novembri teises pooles vastavalt 3 ja 4 kr/g . </s> </p>
<p> <s> Värske kapsas maksab Keskturul 4.50 ning porgand ja peet 6 kr , mõlemad 1 kr kilo kohta kallimad kui möödunud aastal . </s> </p>
<p> <s> Kodumaised tomatid lõppesid turgudel juba nädal tagasi . </s> <s> Möödunud aastal oli Eesti tomat 20. novembril müügil hinnaga 30 kr/kg . </s> </p>
<p> <s> Tõeline hinnapomm on tänavu jõhvikas , mille kilogramm maksab Tallinna Keskturul 50 kr ja Nõmme turul 37 kr. </s> <s> Möödunud aastal maksid jõhvikad 18-20 kr. </s> </p>
<p> <s> Kui turgudel köögiviljahinnad aina tõusevad , siis kauplustes toidukaupade hinnad sellisel määral enam kerkinud ei ole . </s> </p>
<p> <s> Tugev konkurents poodide vahel on vastupidiselt eelmise aasta suurele hinnatõusule paljude toidukaupade hinnad aastatagusest isegi madalamale surunud . </s> </p>
<p> <s> <hi rend="bold"> Eesti Konjunktuuriinstituut </hi> </s> </p></div0>