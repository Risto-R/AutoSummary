Raskesse rahalisse seisu sattunud vallad ja väikelinnad paluvad valitsuselt kriisiabiks miljoneid kroone Esmaspäevast elektri ja kütteta jäänud lasteaed ja põhikool Tootsi aleviku keskuses on sealse suurima tööandja ASi Tootsi Turvas vastukäik mullu kevadest kogunenud valla võlakoormale ja maksmata arvetele , mis nüüdseks on kasvanud miljoni krooni piirist kõrgemale . Lasteaed , kool , hooldekodu , spordikompleks , raamatukogu , saun ja muusikakool võtavad viie ja poole miljoni kroonise eelarvega valla kuludest ligi 70% . Eile hommikul jäid elektrivalguseta , hämaras lasteaias lapsed hommikusöögita , sest pliidid ei tööta , lõunaks tõid kokad neile ja põhikooli õpilastele lauale vaid piima ja võileivad . Ent maavanem , kuigi valitsuse esindaja , tõstab Tootsi tänase rahaküsimise toetuseks mõlemad käed , sest selle valla puhul ei kehti omavalitsuste rahastamise üldine valem . Sellist elu ei taha oma kodualevile ka ASi Tootsi Turvas peadirektor Kai Mäeleht . Regionaalminister Toivo Asmer ennustab , et järgmise aasta lõpuks on valitsuse laual 30 omavalitsuse abipalved . Paldiski linn tahab juba praegu ligi kuus miljonit , Narva-Jõesuu kaks miljonit krooni .