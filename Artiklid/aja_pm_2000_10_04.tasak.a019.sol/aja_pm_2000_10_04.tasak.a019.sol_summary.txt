Peaministrihärra Mart Laari kinnitusel pole valitsusel plaanis pensione külmutada , vaid praegu tegeldakse sellega , kuidas üle minna pensionide indekseeritud maksmisele . Tegelikult on pensionid külmutatud küll , pole neid ju teist aastat tõstetud , hoolimata sellest , et keskmine palk on tõusnud , samuti ka tarbijahinna indeks . Meenutame , et 1992. aastal hakati maksma kõigile pensionäridele 260 krooni . Nüüd saab 1500 krooni eest ( seda pensioni saavad vähesed ) osta 200 pätsi leiba . Rahandusminister Siim Kallas lohutab , et 2002. aastaks peaks riigi eelarve suurenema 7% , siis muutub reaalseks ka pensionitõus . Igal juhul on Eesti tavainimene arvatud palju vähenõudlikumaks kui Ämari teenistuskoer ( toidule 472 krooni kuus ) . 