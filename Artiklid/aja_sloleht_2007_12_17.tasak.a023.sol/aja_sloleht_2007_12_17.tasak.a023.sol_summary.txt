Eesti meeste käsipallikarika võttis aastaks hoiule HC Chocolate Boys , viigistades finaali eilses korduskohtumises võõrsil HC Kehraga 23 : 23. Reedese koduväljakumängu oli Chocolate neljaväravalise vahega võitnud . Finaalmängud ei meenutanud mingil moel nädalatagust liigakohtumist , milles Chocolate purustas Kehra hullude numbritega 36 : 18. Ent siis puudusid kaotajate poolelt tähtsad tagamehed Janar Mägi ja Raul Golubkov , kelle luud-liikmed nüüd lahingukõlblikuks praavitati . Chocolate'i eest viskasid neli väravat Jaanimaa , Martin Noodla , Ego Riener ja Jaanus Rätsep , Kehra poolelt tabas Roman Glinkin 7 ja Janar Mägi 6 korda . Kolme aasta eest loodud Chocolate Boys võitis karika esimest korda . 