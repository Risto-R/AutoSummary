<div0><head> Ajujaht </head><bibl> <author> SLÕL </author> </bibl>
<p rend="bold">
 <s> Reformi- ja Keskerakond tahavad rikkuda õiguskantsler Allar Jõksi , president Ilvese ja kõikide teiste demokraatiast ning avatud ühiskonnast lugupidavate inimeste jõulurahu . </s> 
</p>
<p>
 <s> Kahe suure , kuid praegu mitte koalitsioonipartneri eesmärk on ära hoida , et Jõks uueks ametiajaks õiguskantsleri ametisse jääks . </s>
<s> Nende soosik on Ülle Madise . </s> 
</p>
<p>
 <s> SL Õhtuleht on vastu suurte erakondade teerullipoliitikale ning olematutele põhjendustele , miks Jõks ei võiks oma ametis jätkata . </s>
<s> Ta on aus , avameelne , selge jutuga , poliitiliste sümpaatiateta ja ühe vähesena juhib Eestis tähelepanu nüanssidele , mille üle parlament vaid naerab . </s> 
</p>
<p>
 <s> Oma poliitilise eesmärgi saavutamise nimel on erakonnad häbistanud demokraatia , parlamendi , Jõksi ja Madise mainet . </s>
<s> Üks absurdsemaid samme oli levitada " kurba uudist " , et kui Jõks peaks koha kaotama , läheb see maksumaksjale maksma miljon krooni . </s>
<s> Toon oli selline , et Jõks on selles ise süüdi ... </s>
<s> Tule taevas appi ! </s> 
</p>
<p>
 <s> Sel nädalal tahavad Reformi- ja Keskerakond Jõksi kiiresti maha hääletada ning loodavad , et siis esitab president Madise kandidatuuri . </s>
<s> SL Õhtuleht pole nii kindel , et presidenti õnnestub nii lihtsalt lollitada . </s> 
</p>
<p>
 <s> Jõks on silmatorkavalt hea ja sõltumatu kandidaat , kelle töö on Eestis seni üksnes õhku puhastanud ja korrastanud . </s>
<s> Tema jõuga eemalelükkamine tõestab vaid , et on õigel teel . </s> 
</p>
</div0>