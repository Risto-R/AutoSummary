<div0><head> Eesti Kunstimuuseumi ehitusplats tuleb Kadriorgu </head>
<p>
 <bibl> <author> <s> Argo Ideon , argo.ideon@postimees.ee </s> </author> </bibl> 
</p>
<p>
 <s> Valitsus tegi eile poliitilise otsuse ehitada kunstimuuseumi uus hoone Kadriorgu hoolimata sellest , et nii jäävad sobilikust asupaigast ilma sõjaväeluurajad ja Tallinna linnavõim pooldas muuseumimaja hoopis kesklinna . </s> 
</p>
<p>
 <s> “ Muuseum on oluline , ” ütles Postimehele kultuuriminister Signe Kivi . </s> 
</p>
<p>
 <s> Tulevase muuseumi asukoht on Weizenbergi 34 , kus praegu asub endine haiglahoone , millest hiljem sai Eesti sõjaväeluure ( G2 ) peakorter . </s> 
</p>
<p>
 <s> Luurajate ümberpaigutamise hind on 50 miljonit krooni , selle võrra kasvavad ka muuseumi ehituskulud . </s>
<s> Valitsuse ametliku hinnangu järgi kujuneb ehituse maksumuseks 475 miljonit krooni , kuid summa võib kasvada ka 750 miljonini . </s> 
</p>
<p>
 <s> Rahandusminister Siim Kallas esitas valitsusele neli alternatiivi muuseumiehituse rahastamiseks riigi ja erakapitali abil , millest valiti välja ehitamine üksnes riigieelarve vahenditega . </s> 
</p>
<p>
 <s> Kõrvalejäänud variandid olid : pikaajaline laen ; faktooring ehk eelarvest tulevikus eraldatava raha arvel ehituse varasem rahastamine pankade poolt ; ehitise rajamine eraettevõtjate poolt , misjärel riik võtaks hoone pikaajalisele rendile . </s> 
</p>
<p>
 <s> Need variandid aga kujunenuks kõik kokkuvõttes kallimaks kui ehitamine üksnes eelarvest , samuti välistanuks laenuvõtmine mõned välisabi vormid . </s> 
</p>
<p>
 <s> Erafirmale oleks muuseumiehitus risk ning soovijat tõenäoliselt keerukas leida , tõdesid ministrid eilsel kabinetiistungil . </s> 
</p>
<p>
 <s> Järgmise aasta riigieelarve projektis pole ei muuseumiehituseks ega sõjaväeluure ümberpaigutamiseks sentigi , mistõttu ehituse tõenäoline algus jääb 2002. aastasse . </s>
<s> Ajakava peab valitsusele kinnitamiseks välja pakkuma kultuuriminister Kivi . </s> 
</p>
</div0>