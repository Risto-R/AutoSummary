<div0>
<p>
 <bibl> <author> <s> SIIM HOLVANDUS , meedia@postimees.ee </s> </author> </bibl> 
</p>
<p>
 <s> Susan Sarandon on suutnud teha karjääri Hollywoodi tavasid eirates . </s>
<s> Teiste naisnäitlejate loometee kipub nende vananedes allamäge minema , kuid tema on muutunud üha paremaks , säilitades seksisümboli staatuse . </s> 
</p>
<p>
 <s> Susan Tomalini vanemad olid tõsiusklikud katoliiklased ja tüdruk sai hariduse nunnade käe all . </s>
<s> Sellest hoolimata jäi temasse mässumeelsust . </s> 
</p>
<p>
 <s> See sai sihipärasema väljundi 60ndatel aastatel , mil ta osales õppurina Vietnami sõja ja inimõiguste rikkumise vastastes demonstratsioonides . </s>
<s> Seda ootamatum oli tema astumine katoliku ülikooli Washingtonis . </s> 
</p>
<p>
 <s> Susan tudeeris edukalt nii inglise filoloogiat kui teatrikunsti . </s>
<s> Ülikoolist leidis ta ka oma esimese abikaasa - kursusekaaslase Chris Sarandoni . </s> 
</p>
<p>
 <s> Sarandoni tähelend algas modellina . </s>
<s> Peagi tulid esimesed rollipakkumised ning läbilöök saabus 1975. aastal kahe filmiga - “ Suur Waldo Pepper ” ja “ The Rocky Horror Picture Show ” . </s> 
</p>
<p>
 <s> Viimane tõusis peagi kultusfilmiks . </s>
<s> Selle vaatamaminekuks riietuvad tõelised fännid tänini transvestiitideks . </s> 
</p>
<p>
 <s> Osatäitmise eest “ Atlantic Citys ” ( 1980 ) kandideeris ta esimest korda Oscarile . </s>
<s> Temast oli saanud kuulsus , kelle näitlejatöö , aga ka armulood pakkusid huvi paljudele . </s> 
</p>
<p>
 <s> 1980. aastal oli Sarandon seotud prantsuse režissööri Louis Malle'iga , kellele järgnes 14 aastat noorem Sean Penn . </s>
<s> Sündis tütar , kelle isaks oli hoopis itaalia režissöör Franco Amurri . </s> 
</p>
<p>
 <s> Sarandoni karjääri kõrgpunkt saabus 1986. aastal “ Eastwicki nõidadega ” , milles mängisid ka Cher , Michelle Pfeiffer ja Jack Nicholson . </s>
<s> Armulood aga jätkusid . </s>
<s> 1988. aastal jagas Sarandon voodit Kevin Costneriga , kelle peagi vahetas välja nooruke näitleja ja lavastaja Tim Robbins . </s>
<s> Viimasega elab näitlejanna kokku tänapäevalgi , neil on kaks last . </s> 
</p>
<p>
 <s> Sarandon kandideeris Oscarile ka osatäitmiste eest filmides “ Thelma ja Louise ” , “ Lorenzo õliKlient ” . </s>
<s> Võit tuli filmiga “ Dead Man Walking ” ( 1995 ) . </s> 
</p>
</div0>