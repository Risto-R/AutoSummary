<div0><head> Beckett riigipangas ja vanglas </head>
<p>
 <bibl> <author> <s> Tambet Kaugema , tambet.kaugema@postimees.ee </s> </author> </bibl> 
</p>
<p>
 <s> Nobelistist kirjaniku Samuel Becketti nime seostatakse enamasti Iiri- või Prantsusmaaga . </s>
<s> Iirimaal veetis ta suure osa oma elust ning prantsuse keeles pani ta esmalt kirja suure osa oma kirjatöödest . </s>
<s> Becketti põgusatest suhetest Saksamaaga teatakse aga teatriilmas vähe . </s> 
</p>
<p>
 <s> Sakslased võtsid nõuks seda viga parandada ning korraldasid Berliinis üle kahe nädala kestnud esimese rahvusvahelise Becketti-festivali . </s>
<s> Pühapäeval lõppenud teatrifestivalil näidati umbes tosinat Becketti-lavastust , millest mõnedki etendusid üpris tavapäratutes paikades - näiteks endises Ida-Saksa riigipangas ja koguni vangimajas . </s> 
</p>
<p>
 <s> Becketti elus oli kaks Berliini-perioodi . </s>
<s> Esimest korda veetis ta seal kuus kuud aastail 1936-1937 , kui võim oli kindlalt juba natside kätes . </s>
<s> Ja teist korda 1960.-1970. aastatel , kui Lääne-Berliin oli - tolleaegse Iiri suursaadiku sõnu tarvitades - nagu saareke keset ükskõiksuse ja loiduse merd . </s> 
</p>
<p>
 <s> Becketti ilmselt kõige tuntum näidend “ Godot'd oodates ” , mis esietendus 1953. aastal Pariisis , jõudis juba paari kuu möödudes Berliini lavadele , kus see suure menuga vastu võeti . </s>
<s> Õige pea mängiti “ Godot'd ” aga juba ligi 40 teatris üle Saksamaa , kusjuures üheks mängupaigaks oli ka Wuppertali vangla . </s> 
</p>
<p>
 <s> Ajaloolist paralleeli silmas pidades esitati nüüd Berliini teatrifestivalil kuulsa kirjaniku “ Lõppmäng ” just Tegeli lennujaama lähedale jäävas vangimajas . </s> 
</p>
</div0>