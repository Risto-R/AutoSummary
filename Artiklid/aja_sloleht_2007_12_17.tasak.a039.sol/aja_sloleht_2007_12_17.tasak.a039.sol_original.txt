<div0><head> " Filmis nägin ! " 12aastane Timo Tomson võttis vastu pisiõe sünni </head><bibl> <author> Dagmar Lamp </author> </bibl>
<p rend="bold">
 <s> Jüripäeva hommikul ärkas kahe lapsega üksi kodus olnud Inga Sepp sünnitusvalu peale ning hakkas end haiglasse minekuks sättima . </s>
<s> Juba tunni aja pärast tuli aga pisitütar ilmale . </s> 
</p>
<p>
 <s> Ootamatult alanud kodusünnituse juures oli Inga suurimaks abiliseks 12aastane poeg Timo Tomson . </s>
<s> Küsimusele , kuidas küll poiss niisugusel erakordsel puhul tegutseda oskas , vastab noorsand krapsilt : " Filmis nägin ! " </s> 
</p>
<p>
 <s> Sel ekstreemseks kujunenud kevadise esmaspäeva varahommikul äratasid Inga Sepa sünnitusvalud . </s>
<s> " Kell oli 4.45 , kui kogu see meie sünnitusetrall peale hakkas , " meenutab nüüd juba kolme lapse ema . </s> 
</p>
<p>
 <s> " Mõtlesin , et aega on küll ja küll . " </s>
<s> Ta äratas Timo üles ja palus , et poeg kaheaastase õe juures oleks – emme läheb haiglasse sünnitama . </s>
<s> Veel jõudis Inga helistada kiirabisse ja abikaasale Soome , kuid siis läksid valud tihedamaks . " </s>
<s> Kolmas valu oli viie minuti pärast ja mõtlesin , et oi , läheb kiireks ! " muigab Inga . </s> 
</p>
<p>
 <s> Kiireks läkski . </s>
<s> Nii kiireks , et haiglasse ta ei jõudnudki ja ka kiirabi ei suutnud nii kärmelt tulla , kui pisike Birgit end juba maailma pressis . " </s>
<s> Laps sündis 5.35 , kogu see trall võttis aega 45 minutit , " räägib ema . " </s>
<s> See oli väga kiire ja minule üllatus , lastest rääkimata . " </s> 
</p>
<p rend="bold">
 <s> Ei saanud riideid seljast </s> 
</p>
<p>
 <s> Praegu 13aastane Timo aga näitas üles vaprust , südikust ja asjalikkust . </s>
<s> Nimelt kukkus kiirustades sündinud pisibeebi , pea ees , põrandale . </s> 
</p>
<p>
 <s> " Ma ei jõudnud end diivanile tõmmata nii kiiresti , oli tegemist , et saaks riided seljast , " muigab ema . " </s>
<s> Tagantjärele oli see kõik tõesti natuke tragikoomiline . </s> 
</p>
<p>
 <s> Ma jõudsin veel mõelda : kuidas ma ta sealt kätte saan ? " räägib Inga . </s>
<s> Aga enne , kui ta midagi teha jõudis , oli Timo käterätikuga platsis , mässis tita riidesse ning ulatas üllatunud emale . </s>
<s> Nabanööri lõikas läbi juba kiirabi . " </s>
<s> Timo oli väga julge , ei kartnud mitte midagi sünnitusega seonduvat , " kiidab uhke ema . </s> 
</p>
<p>
 <s> Nii et , Timo , sa võtsid asja rahulikult ? </s>
<s> Et ema hakkas sünnitama – olgu siis , mis seal ikka ? " </s>
<s> Mitte päris niimoodi ikka , " kostab päevakangelane . " </s>
<s> Väike hirm oli ka . </s>
<s> Mitte sellepärast , et juhtus midagi jubedat , aga just lapse pärast --– ta kukkus ikkagi , pea ees , ja ta on nii väike . " </s>
<s> Mõtte laps rätti mähkida sai Timo aga televiisorist . </s>
<s> Näitavad ju nii paljud sarjad ja filmid , kuidas beebi pärast sündi kenasti riidesse pakitult ema rinnale pannakse . </s> 
</p>
<p>
 <s> Hoolimata sellest , et pisike Birgit õnnetul kombel põrandale kukkus , on tema tervisega siiski kõik korras . </s>
<s> Viimased ultraheliuuringud tehti ülemöödunud nädalal ning need midagi halba ei näidanud . " </s>
<s> Neuroloog oli meie looga algusest peale kursis ja kõik kontrollid said ära tehtud , " ütleb Inga . </s> 
</p>
<p rend="bold">
 <s> Auhind vapruse eest </s> 
</p>
<p>
 <s> Ema aga esitas Timo tema vapra käitumise eest " Eestimaa uhkuse " auhinna kandidaadiks ning ühel päeval e-kirju lugedes avastas , et poeg ongi välja valitud . </s>
<s> Selge see , et poisi kangelastegu hindavad kodused elu lõpuni , kuid et ka laiem avalikkus tema söakust tunnustab , tuli meeldiva üllatusena . " </s>
<s> Kui me tavaliselt kuhugi kandideerime või saadame , pole me midagi võitnud , " ütleb Timo isegi . </s> 
</p>
<p>
 <s> Nüüd on tal aga peen klaasist auhind . </s>
<s> Kas on juba ka koht välja valitud , kuhu see panna ? " </s>
<s> Paneme suurde tuppa riiuli peale , " arvab Timo . " </s>
<s> Teleka kohale ! </s>
<s> Siis kõik näevad seda , kui telekat vaatavad ! " </s>
<s> Uhke ema naeratab : " Ma arvan , et me leiame sellele auväärse koha , et kõik näeks – meil on peres Eestimaa uhkus ! " </s> 
</p>
</div0>