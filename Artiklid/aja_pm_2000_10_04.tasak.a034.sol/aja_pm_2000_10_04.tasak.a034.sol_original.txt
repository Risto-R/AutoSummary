<div0><head> EVP hind tõusis eile 65 sendini </head>
<p>
 <bibl> <author> <s> Erkki Erilaid , erkki.erilaid@postimees.ee </s> </author> </bibl> 
</p>
<p>
 <s> Nõudluse pidev suurenemine viis eile EVP hinna börsil 65 sendini , kuuga on hind kerkinud juba 15 sendi ehk ligi kolmandiku võrra . </s> 
</p>
<p>
 <s> Nõudluse suurenemine on seotud üha hoogustuva maaerastamisega . </s>
<s> Rahandusministeeriumi andmeil on erastamisväärtpabereid seni väljastatud 13,95 miljardi EVP krooni eest ja kasutusarvete jääk on vähenenud 1,997 miljardi EVPni . </s> 
</p>
<p>
 <s> Ministeeriumi finantsteenuste osakonna nõuniku Uku Hänni hinnangul väljastatakse veel kuni 2002. aasta 1. aprillini , mil lõpeb EVPde kasutustähtaeg , ligikaudu 0,3 miljardit EVPd . </s> 
</p>
<p>
 <s> EVPde arv on aasta algusega võrreldes kahanenud ligi poole miljardi krooni võrra , mis põhjustabki nende defitsiiti . </s>
<s> Ka kasutusarvetel olevatele ja veel väljastatavatele EVPdele on müüdavate riigivaradega katet küllaga . </s> 
</p>
<p>
 <s> Hänni sõnul jälgib valitsus tähelepanelikult EVP hinnarallit ja teeb vastavalt sellele oma järgmised EVPsid puudutavad otsused . </s>
<s> Hetkel on hinda tasakaalustavaks mehhanismiks metsamaa müük järelmaksuga . </s> 
</p>
<p>
 <s> Hänni kinnitusel ostetakse EVP kallinemise tõttu juba praegu 60 protsenti metsamaast sellisel viisil . </s>
<s> Maa eest võib tasuda osade kaupa kuni 50 aasta jooksul . </s> 
</p>
<p>
 <s> Kõige enam kaotavad EVP kallinemisega need , kes alles nüüd asuvad väärtpabereid ostma sundüürnikele võimaldatava EVP-laenu katteks . </s>
<s> Kevadega võrreldes peavad EVPde varumisega hiljaks jäänud maksma laenu tagasi ligi kaks korda rohkem . </s> 
</p>
<p>
 <s> Hänni sõnul on EVP väärtus olnud kogu oma kehtivusaja jooksul suures kõikumises . </s>
<s> “ EVPde eest kompenseerimine ja kattevara erastamine ei püsinud tasakaalus , ” rääkis Hänni . </s> 
</p>
<p>
 <s> Hänni kinnitusel jätkub kompenseerimine ka pärast EVPde kasutusaja lõppu . </s>
<s> “ Seda näiteks kas juba rahas või teatud intressiga riigi võlakirjade näol . ” </s> 
</p>
<p>
 <s> Valitsus kinnitas eile erastamisest laekuva raha kasutamise seaduse muudatused , mille kohaselt langeb ära kohustus kasutada raha vaid omandireformi kulutuste ja läbiviimise katteks . </s> 
</p>
<p>
 <s> Seaduse muudatused peab kinnitama veel Riigikogu . </s> 
</p>
</div0>