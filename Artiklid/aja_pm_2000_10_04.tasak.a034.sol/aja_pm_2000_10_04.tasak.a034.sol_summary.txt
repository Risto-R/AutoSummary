Nõudluse pidev suurenemine viis eile EVP hinna börsil 65 sendini , kuuga on hind kerkinud juba 15 sendi ehk ligi kolmandiku võrra . Nõudluse suurenemine on seotud üha hoogustuva maaerastamisega . Rahandusministeeriumi andmeil on erastamisväärtpabereid seni väljastatud 13,95 miljardi EVP krooni eest ja kasutusarvete jääk on vähenenud 1,997 miljardi EVPni . Hänni sõnul jälgib valitsus tähelepanelikult EVP hinnarallit ja teeb vastavalt sellele oma järgmised EVPsid puudutavad otsused . Kõige enam kaotavad EVP kallinemisega need , kes alles nüüd asuvad väärtpabereid ostma sundüürnikele võimaldatava EVP-laenu katteks . Valitsus kinnitas eile erastamisest laekuva raha kasutamise seaduse muudatused , mille kohaselt langeb ära kohustus kasutada raha vaid omandireformi kulutuste ja läbiviimise katteks . Seaduse muudatused peab kinnitama veel Riigikogu . 