Eestimaal on tuhandeid külasid , kus elab väga erinevate soovide ja võimalustega inimesi . Kodukandi Liikumine ühendab aktiivsemaid , n-ö sädeinimesi ja külasid , kus tuntakse rõõmu koostegemisest , õppimisest , enese arendamisest ja uute kogemuste saamisest . Kui suudetakse saavutada head partnerlussuhted , saavad sellest kasu nii vald kui küla . Meie liikmetel on tuua häid näiteid ühistest arendusprojektidest , valdadele nõuandva partnerina töötavatest külavanemate kogudest , vallaga läbi arutatud ja külainimeste aktiivsel osalusel koostatud külade arengukavadest , ühisjõul külakoolides lastele ja täiskasvanutele tegevuste käimapanemisest jm. Koostöös Maalehega ja meie käivituva E-külade projekti toel leiate meie tegemistest , tublidest küladest ja sädeinimestest ning probleemidest igakuiselt ülevaate . 