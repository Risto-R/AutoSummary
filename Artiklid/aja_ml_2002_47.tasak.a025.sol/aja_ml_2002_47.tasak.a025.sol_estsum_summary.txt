<hi rend="italic"> 20.11.2002 </hi> Mõne meelest tähendab debatt Riigikogu liikmete palkade ümber võõras rahakotis sorimist . Rootsi parlamendiliikme palk moodustab praegu umbkaudu kaks kuni kaks ja pool keskmist palka . Oma särk on ihule lähemal ja sellise suhtumise ilmekaimaks näiteks on parlamendipensioni lugu . Aga ärgem ajagem kõike Hallaste ja Hainsalu kaela . Karta on , et praegune Riigikogu ei suuda heaks kiita ühtki radikaalset ettepanekut iseenda ja tulevaste riigikogulaste sissetulekute vähendamiseks . On päevselge , et väljapääs sellest tobedast olukorrast saab olla vaid üks : Riigikogult tuleb võtta õigus iseendale palka ja muid hüvesid määrata . Selle asemel tuleb moodustada kutseliitude ja tööandjate esindajatest rahva- või palgakogu , mis näiteks iga kahe aasta järel määrab kindlaks riigikogulase töö tasustamise korra ja samas kontrollib maksumaksja raha kasutamist . Esiteks : parlamendiliikme palk ja sellest tulenev pension on vaja lahti haakida Eesti keskmisest palgast ( mida pealegi arvestatakse valesti ja mis on seetõttu tegelikust suurem ) . Teiseks : väljastpoolt Tallinna linna valitud ja Tallinnast väljas elavad Riigikogu liikmed peavad saama sõidu- ja korterikompensatsiooni .