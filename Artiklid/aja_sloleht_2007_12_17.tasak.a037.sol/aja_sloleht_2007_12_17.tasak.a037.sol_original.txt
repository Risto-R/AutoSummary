<div0><head> Mis on " Eestimaa uhkus " ? </head><bibl> <author> SLÕL </author> </bibl>
<p rend="bold">
 <s> " Eestimaa uhkus " on TV3 ja Elioni koostööprojekt . </s>
<s> Suurejoonelisel vastuvõtul tänatakse lihtsaid ja tunnustust väärivaid inimesi , kes on teinud midagi palju rohkemat , kui ühiskond neilt oodanud on . </s> 
</p>
<p>
 <s> Heategevusgala korraldati juba kolmandat aastat . </s>
<s> Tänavu kutsuti lavale kümme sangarit , kelle televaatajate esitatud ligi 300 kandidaadi seast valis välja auväärt ühiskonnategelastest koosnev žürii . </s>
<s> Eestimaa uhkustele kuulub tänu ning Ivo Lille loodud sümboolne klaasist auhind . </s> 
</p>
<p rend="bold">
 <s> " Eestimaa uhkus 2007 " </s> 
</p>
<p rend="bold">
 <s> Abistaja Taimar Visla </s> 
</p>
<p>
 <s> Taimar Visla on seitsmeaastane Konguta algkooli õpilane , kes korraldas Elva väikelastekodu toetuseks rahakogumiskampaania , mille tulemusena anti lastekodule rohkem kui 3000 krooni , hulga-liselt mänguasju ja raamatuid . </s>
<s> Taimari heategevusprojektile elasid kaasa kõik Konguta kooli lapsed , kes omakorda korraldasid ettevõtmise toetuseks heategevuslaatasid . </s> 
</p>
<p rend="bold">
 <s> Abistaja Õnne Pollisinski </s> 
</p>
<p>
 <s> Ujumistreener Õnne Pollisinski on põhitöö kõrvalt juba ligi 20 aastat korraldanud puudega lastele ja noortele ujumiskursusi . </s>
<s> Enamik paraolümpiamängudel ja teistel puudega inimeste võistlustel medaleid võitnud Eesti ujujaid on tema õpilased . </s> 
</p>
<p rend="bold">
 <s> Elupäästjad Kuldar Keskküla , Üllar Ahu ja Kunnar Paiste </s> 
</p>
<p>
 <s> Kurtna küla kolm noormeest Kuldar Keskküla , Üllar Ahu ja Kunnar Paiste tõid kolm inimest välja vanast põlevast mõisahoonest . </s> 
</p>
<p rend="bold">
 <s> Abistaja Karl Mäesepp </s> 
</p>
<p>
 <s> Rakvere mees Karl Mäesepp on vabatahtlik puudust kannatavate inimeste toetaja ja abistaja . </s>
<s> Ligi 15 aastat on ta tegelnud mitmesuguste toetusprojektidega – toonud liikumispuudega inimestele välismaalt ratastoole , korraldanud abipakkide kogumist jms. kodututele , vaestele ning puudust kannatavatele peredele . </s> 
</p>
<p rend="bold">
 <s> Elupäästja Gert Karivere </s> 
</p>
<p>
 <s> Üheksa-aastane Rapla koolipoiss Gert Karivere päästis oma väikevenna elu . </s>
<s> Rapla gümnaasiumi teise klassi õpilase Gerdi nelja-aastase veli Kevin kukkus 15. märtsil koos jalgrattaga üle pea ulatuvasse vette ja oleks suurema venna julge tegutsemiseta uppunud . </s> 
</p>
<p rend="bold">
 <s> Abistaja Ann Paal </s> 
</p>
<p>
 <s> Tallinna Lastehaigla kirurg Ann Paal juhib vesipeahaigete ja seljaajusongaga laste seltsi ning võitleb ratastooli jäänud laste võrdsete võimaluste eest . </s>
<s> Aastaid on ta korraldanud liikumispuudega inimeste osavõtul antavat jõulukontserti " Jõulupäike " , kus ratastoolilapsed esinevad koos kutseliste muusikutega . </s> 
</p>
<p rend="bold">
 <s> Elupäästja Tiiu Jaansoo </s> 
</p>
<p>
 <s> Porkuni kooli õpetaja Tiiu Jaansoo päästis langetõvehoo tõttu järve kukkunud koolipoisi elu . </s>
<s> 9. mai lõunal tabas Porkuni kooli õpilast Ergot epilepsiahoog . </s>
<s> Poiss kaotas teadvuse , kukkus ja veeres teetammilt alla – pea ees järve . </s>
<s> Õnneks oli läheduses Tiiu , kes tõmbas Ergo veest välja ning puhastas lapse hingamisteed . </s> 
</p>
<p rend="bold">
 <s> Elupäästja Ants Väliste </s> 
</p>
<p>
 <s> Antsla valla bussijuht Ants Väliste päästis tee ääres põlevasse autosse lõksu jäänud inimese . </s>
<s> Vaid mõni minut pärast seda , kui Ants avariilise sõiduki juhi autost välja või , lahvatas see lausleekidesse . </s> 
</p>
<p rend="bold">
 <s> Abistaja Heldur Kraaner </s> 
</p>
<p>
 <s> Heldur Kraaner on lapserikaste perede ja kasuperede ühenduste eestvedaja ning aktiivne toetaja . </s>
<s> Viie lapse isa peres kasvab ka üks kasupoeg . </s>
<s> Heldur aitab läbi viia lapserikastele peredele suunatud heategevusprojekte ning ühisüritusi . </s>
<s> Lisaks on ta kodukülas Sürgaveres tuntud kuldsete kätega mehena , kes aitab kõiki , kel abi vaja . </s> 
</p>
</div0>