<div0><head> Tuna ja täna </head>
<p>
 <s> <hi rend="italic"> 20.11.2002 <bibl> <author> Mati Soomre </author> </bibl> </hi> <hi rend="bold"> 18 . </hi> </s> <hi rend="bold"> <s> XI </s> </hi> 
</p>
<p>
 <s> 2001 <hi rend="bold"> tõmbas </hi> ungarlane <hi rend="bold"> Tibor Meszaros maast lahti 406,5 kg </hi> . </s> 
</p>
<p>
 <s> <hi rend="bold"> Jõutõstmise MRid </hi> </s> 
</p>
<p>
 <s> • Jõutõmme Tibor Meszaros ( Ungari ) 406,5 </s>
<s> • Kükk Shane Hamman ( USA ) 457,5 </s>
<s> • Selili surumine James Henderson ( USA ) 322,5 </s>
<s> • Kogusumma Bill Kazmaier ( USA ) 1 100,0 </s> 
</p>
<p>
 <s> <hi rend="bold"> 19. XI </hi> </s> 
</p>
<p>
 <s> 1997 <hi rend="bold"> sünnitas </hi> 29aastane ühendriiklanna <hi rend="bold"> Bobbi McCaughey </hi> Iowa osariigi ülikooli haiglas <hi rend="bold"> seitsmikud </hi> . </s>
<s> Lapsed olid eostatud katseklaasiviljastusega ja tulid keisrilõikega ilmale 31 nädala vanuselt . </s>
<s> Kergeim laps kaalus 1,048 kg ja raskeim 1,474 kg . </s> 
</p>
<p>
 <s> Bobbi ja Kenny McCaughey 3. I 1996 sündinud tütar Mikayla sai endale korraga neli venda ja kolm õde : Kenneth Robert , Alexis May , Natalie Sue , Kelsey Ann , Brandon James , Nathanial Roy ja Joel Steven . </s> 
</p>
<p>
 <s> " Igaüks neist on eeskujulik laps , kui ta on omaette , " ütles isa Kenny mullu novembris . </s>
<s> " Koos lähevad nad arust ära . " </s> 
</p>
<p>
 <s> " Mida üks ei oska välja mõtelda , mõtleb teine , " lisas ema Bobbi . </s>
<s> " Ja nad aitavad üksteisel tempe teha . </s>
<s> Alati on kambas keegi , kes midagi kokku keerab . " </s> 
</p>
<p>
 <s> <hi rend="bold"> 20. XI </hi> </s> 
</p>
<p>
 <s> 1998 <hi rend="bold"> kaalus </hi> USAs Illinoisi osariigis Gurnee maopargis elav emane tume <hi rend="bold"> tiigerpüüton </hi> ( Python molurus bivittatus ) Baby <hi rend="bold"> 182,76 kg </hi> . </s>
<s> Baby on 21 aastat vana , 8,22 m pikk ja tema ümbermõõt on 71,12 cm . </s>
<s> Iga kahe nädala tagant sööb ta neli-viis kana , neelates saagi tervelt . </s> 
</p>
<p>
 <s> Maailma raskeim madu on Lõuna-Ameerikas ja Trinidadis elav anakonda ( Eunectes murinus ) . </s>
<s> 1960. a Brasiilias tapetud emase anakonda pikkus oli 8,45 m ja keha ümbermõõt 1,11 m. </s>
<s> Madu kaalus 227 kg . </s> 
</p>
<p>
 <s> <hi rend="bold"> 21. XI </hi> </s> 
</p>
<p>
 <s> 1997 mõõtis " Guinnessi maailmarekordite " kohtunik , et Šotimaal Ellonis elava Lorna Sutherlandi nelja-aastane isane valge <hi rend="bold"> kass Snowbie </hi> on ninaotsast sabaotsani <hi rend="bold"> 103 cm pikk </hi> . </s> 
</p>
<p>
 <s> <hi rend="bold"> 22. XI </hi> </s> 
</p>
<p>
 <s> 1923 <hi rend="bold"> lõi </hi> postivalitsuse ülem <hi rend="bold"> Hindrek Rikand sõna " ringhääling " </hi> . </s> 
</p>
<p>
 <s> <hi rend="bold"> 23. XI </hi> </s> 
</p>
<p>
 <s> 1998 <hi rend="bold"> neelas </hi> šotlane <hi rend="bold"> Stevie Starr </hi> TVsaates " Guinnessi rekordid " piljardipalli , kimalase ning musta ja valge kuldkala ning tõi need seejärel esile publiku esindaja määratud järjekorras . </s>
<s> Samas neelas ta alla <hi rend="bold"> sõrmuse , tabaluku ja võtme ning tõi need esile , sõrmus luku küljes kinni </hi> . </s> 
</p>
<p>
 <s> <hi rend="bold"> 24. XI </hi> </s> 
</p>
<p>
 <s> 1918 <hi rend="bold"> lasti Eesti Vabariigis välja esimesed postmargid </hi> . </s> 
</p>
<p>
 <s> Äsja loodud Eesti Posti Peavalitsuse ülem Hindrek Rikand saatis oma abikaasale postkaardi , millele kirjutas sõnumi : " Esimesed Eesti postmargid lähevad käima . </s>
<s> Elagu Eesti post , Eesti riik ja rahwas ! " </s> 
</p>
<p>
 <s> Postkaart oli frankeeritud roosaka hammastamata 5kopikase postmargiga , mis oli värskelt trükipressi alt tulnud . </s> 
</p>
<p>
 <s> 5kopikane roosa , 15kopikane sinine , 35pennine pruun ja 70pennine roheline lillemustrimark trükiti Bölau trükikojas Nõmmel . </s>
<s> Kuni 1919. a suveni trükiti kokku üle kaheksa miljoni lillemustrimargi . </s> 
</p>
<p>
 <s> Päris esimesed postmargid andis 16.-19. XI 1918 välja Rakvere postkontori ülem Aleksander Tom , kes laskis trükikojas teha tsaariaegsetele postimaksevahenditele ületrüki . </s>
<s> Eesti Post neid ametlikeks postmarkideks ei tunnista , ent oksjonitel on nad suures hinnas . </s> 
</p>
<p>
 <s> Pildil Eesti esimene ja viimatine , 449. postmark . </s> 
</p>
</div0>