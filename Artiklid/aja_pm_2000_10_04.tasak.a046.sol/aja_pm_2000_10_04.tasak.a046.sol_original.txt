<div0><head> Tallinnas teeb uksed lahti teine jäähall </head>
<p>
 <hi> <hi rend="italic"> <s> Endisesse tootmishoonesse tuleb hokimängijate , iluuisutajate ja tavaliste uisutajate jaoks kolm jääplatsi </s> </hi> </hi> 
</p>
<p>
 <bibl> <author> <s> Urmas Seaver , urmas.seaver@postimees.ee </s> </author> </bibl> 
</p>
<p rend="bold">
 <s> Tallinnas Lasnamäel endises Dvigateli tootmishoones avab tuleval nädalal uksed pealinna teine jäähall , mille katuse all hakkab korraga töös olema kolm jääplatsi . </s> 
</p>
<p>
 <s> Tulevase halli üks omanikest , ASi HK Hall juhatuse esimees Leo Jakobson ütles Postimehele , et kaks täiemõõdulist hokiplatsi saavad ümber poordid ning on eelkõige mõeldud hokimängijatele ja iluuisutajatele . </s>
<s> Kolmas väljak jääb poordideta ning sellel saab kahel päeval nädalas mängida olümpiaala <hi rend="italic">curling</hi>'ut , teistel päevadel on plats avatud n-ö vaba jääna ehk lihtsalt uisusõprade kasutada . </s> 
</p>
<p>
 <s> Hokipoisid pääsevad jääle treenima juba 12. oktoobril , harrastajatele on vaba jää õhtuti lahti alates 16. oktoobrist . </s>
<s> Jakobson märkis , et tund aega vabal jääl uisutamist maksab täiskasvanule 25 ja lapsele 12 krooni . </s>
<s> “ Lapsele on lisaks veel tasuta ette nähtud tass kuuma teed , sest olgem ausad , tegu on jäähalliga ning siin on ikkagi külm , ” lisas ta . </s> 
</p>
<p>
 <s> Uue halli uisutund on odavam kui linnahallis , kus täiskasvanul tuleb tunniajase uisutamise eest välja käia 30 krooni ja lapsel 15 krooni . </s> 
</p>
<p>
 <s> Jakobsoni sõnul on Tallinnas praegu jääväljakutest suur puudus , mistõttu tekkis ka idee rajada Dvigateli 192 meetri pikkusesse ja 36 meetri laiusesse endisesse tootmishoonesse jäähall . </s> 
</p>
<p>
 <s> “ Lapsed ei mahu enam hokiringidesse ning linnahalli vaba jää on lausa ohtlik , sest seal on korraga liiga palju inimesi , ” rääkis ta . </s>
<s> “ Seejuures olid kõik jää-ajad nii Talleksis kui ka linnahallis täis . ” </s> 
</p>
<p>
 <s> Jakobsoni sõnul on hokiklubid ja iluuisutajad juba peaaegu kõik uue halli õhtused treeninguajad kinni pannud . </s>
<s> Uus hall pakub hommikuti koolidele võimalust lapsi odavalt uisutama tuua , küsides umbes kahe klassitäie laste tunniajase uisutamise eest 300 krooni . </s>
<s> “ Põhjamaa rahvas saab siis ka põhjamaiseid alasid harrastada , ” lisas ta . </s> 
</p>
<p>
 <s> Hetkel käivad Suur-Sõjamäe 14b asuvas tootmishoones kiired ehitustööd , pooleli on abi- ja riietusruumide ehitamine , täna hakatakse platsidele jääd tegema . </s>
<s> Jakobsoni sõnul saab uues hallis pidada ka hokivõistlusi ning seal hakkavad tööle uisulaenutus ja kohvik . </s> 
</p>
<p>
 <s> Jakobsoni ütlusel veavad umbes 20 miljonit krooni maksma minevat projekti kolm meest , kellel sai laste nadidest uisutamisvõimalustest kõrini . </s>
<s> Kolme jääplatsi rajamiseks Dvigateli endisesse tootmishoonesse võtsid mehed pangalaenu . </s> 
</p>
<p>
 <s> Jakobson märkis , et vajadusel saab uut jääkeskust veelgi laiendada , kui rajada ka kõrval asuvasse samalaadsesse tootmishoonesse jääväljakuid . </s> 
</p>
</div0>