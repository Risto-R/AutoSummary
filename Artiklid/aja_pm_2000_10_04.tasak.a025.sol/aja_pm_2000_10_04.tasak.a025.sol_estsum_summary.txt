Valdade tugevdamine haldusterritoriaalse reformi abil on vältimatu Paljude valdade ja väikelinnade eelarve peamine allikas - üksikisiku tulumaks - jääb sel aastal loodetust märksa väiksemaks ning küsimärgi alla satub kohaliku elu normaalne jätkumine . See sunnib tõsiselt mõtlema , kuidas tuua omavalitsused välja pidevast kõikumisest elu ja surma piiril . Samas kimbutavad maksude vilets laekumine ja finantsprobleemid aastast aastasse samu omavalitsusi . Ometi peab väike , paari-kolme tuhande elanikuga vald või linn täitma üldjoontes samu ülesandeid , mis on kümne või viieteistkümne tuhande elanikuga omavalitsuse ees .