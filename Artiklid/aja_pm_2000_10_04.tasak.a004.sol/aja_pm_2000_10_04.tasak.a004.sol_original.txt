<div0><head> Rootslased huvituvad Tartu linnabussifirmast </head>
<p> <bibl> <author> <s> Priit Rajalo , priit.rajalo@postimees.ee </s> </author> </bibl> </p>
<p> <s> Tartu linnavalitsus tunnistas eile bussifirma Liikor erastamise nurjunuks , kuid ei otsustanud ettevõtte saatust . </s> <s> Rootsi firma Connex Transport AB aga kinnitab huvi Liikorit osta . </s> </p>
<p> <s> Connex Transport AB Kesk-Euroopa äriarendusosakonna juhataja Charles Michael Fagnon kinnitas eile , et firma süveneb praegu Liikori olukorda . </s> </p>
<p> <s> “ Liikori ostmine sõltub tingimustest , ” märkis Fagnon telefonivestluses Tartu Postimehele . </s> <s> “ Süveneme Tartu liinibusside olukorda , et teada saada väljavahetamist vajavate busside hulk . </s> <s> Uurime , kuidas optimeerida liine ja parandada töötingimusi . ” </s> </p>
<p> <s> Küsimusele , kas linnavalitsuse soov saada Liikorist vähemalt 20 miljonit krooni on üle pakutud , vastas Fagnon : “ Kas 20 miljonit krooni on sobiv hind , ei oska öelda . </s> <s> Me ei tea veel Liikori väärtust , kuid oleme nõus selle eest pakkuma õiglast hinda . ” </s> </p>
<p> <s> Fagnon kinnitas , et kui Connex Transport peaks Liikori ostma , pole neil plaanis raha kiirelt , näiteks viie aastaga , tagasi teenida , et siis minema minna . </s> <s> “ Meie plaanid on pikemaajalised , ” väitis ta . </s> </p>
<p> <s> Möödunud neljapäeval , kui lõppes ASi Liikor erastamine , millele ei laekunud ühtegi pakkumist , saabus linnapea Andrus Ansipile Connex Transport AB faks , milles rootslased põhjendasid erastamisest loobumist sellega , et nad ei näe võimalust tuleval aastal 39 Liikori bussi uuemate vastu vahetada . </s> </p>
<p> <s> “ Mingit sellist kohustust pole , nad on meist väga valesti aru saanud , ” kommenteeris Ansip saabunud kirja ja selgitas seda ka Fagnonile , mispeale Connex Transport AB asus taas Liikorit puudutavaid materjale läbi vaatama . </s> </p>
<p> <s> Kas linnavalitsus kavatseb ASi Liikor maha müüa otsustuskorras või kuulutab välja uue erastamiskonkursi , seda abilinnapea Aksel Kivi väitel eilsel linnavalitsuse istungil ei arutatud . </s> <s> Linnapea Andrus Ansip on Tartu Postimehele kinnitanud , et linn ei lase Liikori hinda mingil juhul alla 20 miljoni krooni . </s> </p></div0>