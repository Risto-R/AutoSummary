<div0><head> Türgi lennukid Iraagi kallal </head><bibl> <author> SLÕL </author> </bibl>
<p rend="bold">
 <s> Eile varahommikul pommitasid Türgi sõjalennukid mitut küla Põhja-Iraagi kurdi aladel . </s> 
</p>
<p>
 <s> Iraagi võimude teatel tabasid pommid vähemalt kümmet küla , surma sai üks naine . </s>
<s> Jarawa ja Sankasari linnapead väitsid , et pommitamine algas juba kella kahe ajal öösel ning kestis vahetpidamata mitu tundi . </s>
<s> Maatasa tehti uusehitisi ja koole . </s>
<s> Türgi armeejuhtkond kinnitas pommiheitmist , kuid väitis , et sihtmärgiks olid keelatud Kurdi Tööpartei sissilaagrid . </s>
<s> Türgi telekanalite teatel käis pommitamas 20–50 lennukit . </s>
<s> Türgi asepeaminister Cemil Cicek ütles riigi uudisteagentuuri andmeil , et õhurünnakud jätkuvad ka lähinädalatel . " </s>
<s> Me ei jäta enne , kui kurdi mässulised on relvad maha pannud , " lausus Cicek . </s>
<s> Varem on Türgi pommitanud Iraaki suurtükkidest ja teinud mõne kopterireidi , sõjalennukeid rakendati rünnakul esimest korda . </s>
<s> Iraagi kurdi armee juhtkond teatas sõdurite saatmisest Türgi piiri äärde " uurima tehtud kahju ja aitama elanikke " . </s> 
</p>
</div0>