Haridusministrit nõustavas komisjonis tekkinud idee kohaselt rajataks Tartu Lennukolledži ja põllumajandusülikooli tehnikaalade põhjal Tartu tehnikakõrgkool . Põllumajandusülikooli rektor Henn Elmet peab kooli jagamise ja teiste kõrgkoolidega liitmise ideed mõtlematuseks . Põllumajandusülikooli üliõpilasesinduse aseesimehe Karel Rüütli väitel on esinduse liikmed kooli jagamise vastu . Põllumajandusülikooli tulevikuväljavaadete arutamiseks korraldab üliõpilasesindus täna arutelu , kuhu on esinema kutsutud haridusministeeriumi , ülikooli , põllumajandusülikooli ja lennukolledži esindajad . Tartu Ülikooli rektor Jaak Aaviksoo ega Tartu Lennukolledži rektor Villu Mikita ei soovinud eile Tartu Postimehele Eesti Põllumajandusülikooli võimaliku poolitamise ning sellest tulenevat erialade ülevõtmise teemat kommenteerida .